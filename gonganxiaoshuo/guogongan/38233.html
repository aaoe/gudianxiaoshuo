<!DOCTYPE HTML>
<html>

<!-- Mirrored from https://aaoe.github.io/gudianxiaoshuo/gonganxiaoshuo/guogongan/38233.html by HTTrack Website Copier/3.x [XR&CO'2014], Sat, 12 Oct 2024 12:00:58 GMT -->
<head>
<meta charset="gb2312">
<title>究辨女子之孕_郭公案</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<meta http-equiv="Cache-Control" content="no-transform" />
<meta http-equiv="Cache-Control" content="no-siteapp" />
<meta name="MobileOptimized" content="width"/>
<meta name="HandheldFriendly" content="true"/>
<meta http-equiv="X-UA-Compatible" content="IE=Edge,chrome=1" /> 
<script src="../../../js/jquery.js" type="text/javascript"></script>
<script src="../../../js/pc.html" type="text/javascript"></script>
<script src="../../../js/mpp168.js" type="text/javascript"></script>
<link href="../../../css/wap2012.css" rel="stylesheet" type="text/css" />
<link rel="canonical"  href="https://aaoe.github.io/gudianxiaoshuo/gonganxiaoshuo/guogongan/38233.html">
</head>
<body class="body">
<div class="mtop"> <a href="https://aaoe.github.io/" class="mindex"><img src="../../../images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> ・ <a href="index.html">郭公案</a></i></div>
  <span class="mmenu" id="mmenu"><img src="../../../images/mmenu.png" alt="目录" /></span> </div>
<div class="mnav" id="mnav">
 <a href='https://aaoe.github.io/'>首页</a> <a href="../../index.html">古典小说</a> <a href="https://aaoe.github.io/shige/">唐诗</a> <a href="https://aaoe.github.io/songci/">宋词</a> <a href="https://aaoe.github.io/jingbu/">经部</a> <a href="https://aaoe.github.io/shishu/">史书</a> <a href="https://aaoe.github.io/zibu/">子部</a> <a href="https://aaoe.github.io/cifu/">辞赋</a> <a href="https://aaoe.github.io/yuanqu/">元曲</a> 
</div>
<div class="search searchtop">
  <form  target="_blank" name="f2" action="https://aaoe.github.io/cse/search">
    <input type="hidden" value="7520588606970330124" name="s">
    <input type="hidden" value="" name="nsid">
    <input autocomplete="off" maxlength="25" value="" id="kw2" name="q"  class="searchInput s_ipt">
    <input type="submit" class="searchBtn" value="搜索"  id="su" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>


<div class="daohang" id="daohang"><strong>位置:</strong><a href='https://aaoe.github.io/'>主页</a> > <a href='../../index.html'>古典小说</a> > <a href='../index.html'>公案小说</a> > <a href='index.html'>郭公案</a> > </div>
<div class="con1" id="con1"><script type="text/javascript">push168("mytop");</script></div>
<div class="kind">
    <h1 class="h11">究辨女子之孕</h1>
</div>
<div class="mingzhuPage mingzhuPage1"><a href='38232.html'>【上一篇】</a> <a href="index.html" title="郭公案" class="returnIndex">【回目录】</a>
<a href='38234.html'>【下一篇】</a> </div>
<div class="articleContent" id="articleContent">
    <p><b class=maintext>究辨女子之孕</b></p><p>
潮州府北门，瓦子巷饶庆，家道富足，制行平素端庄。娶妻邓氏，闺门肃如，生一子、一女。子名饶宁，媳妇封氏；女名娥秀，聘与南门关鲸为媳。鲸亦府学庠生，治家亦清正。娥秀时年十八，将欲出嫁。日与嫂封氏朝夕不离，共习女工针线。但夜分各异睡。</p><p>
一日，饶宁馆中归来，与封氏同寝，未免叙夫妇之好。娥秀隔壁梦中听得，不觉欲火顿炽，莫能自止。及天未亮，哥怕父母知道，仍到馆中去了。娥秀即到嫂之卧床，抱嫂共睡，仍欲嫂效哥之所为。嫂不得已，宿于姑身，动止如法。此时娥秀阴户已开，封氏与夫交才移时，阳精尚充溢于内，不觉两阴相合，精即滴于娥秀之子宫。遂歆歆焉，似有人道之感。姑嫂具阑，遂各就睡。</p><p>
自是日移月易，封氏固自怀有孕，而娥秀亦腹中渐大。邓氏既喜媳妇孕怀，重恶女儿身重，乃扃上外门，叫女儿近前，问曰：“嫂嫂怀孕腹大；你何缘故，腹亦如之？直直供来，免遭鞭楚！”娥秀见母亲发怒，即直言曰：“那日五更，哥哥与嫂隔壁交合，女儿听其动静，不觉欲心稍萌，待哥哥去后，我即与嫂同睡，叫嫂如哥所行，伏于女儿身上，两阴磨荡，不知如何，就有此身。”母再叫媳妇来问，封氏亦是如此应答。邓氏思忖，此或子之余精溢入于女之阴户，结成此胎，未可知也。且私秘之不问。及至十月期足，封氏果生一子，而娥秀亦生一子。邓氏知之，即来取水淹死，思欲灭其迹而不欲令丑声闻于外也。娥秀见母来溺己之子，即来抱住哭曰：“女儿此子，又非奸淫，亦非外出，此胎天意所在，或是神力所为。嫂同育得，我独肯死之乎？”邓氏不奈女何，况知女无外交，乃不得已，叫稳婆洗起。过了一月，外人只道封氏双胎，亦无人知。及至十月十三日，关亲家遣媒行聘，并来报归亲日期。适逢稳婆抱得娥秀之子在外游嬉。媒人认得稳婆，遂问曰：“此饶宁相公之子乎？”稳婆曰：“此饶宁相公之外甥也。”媒人听得此句话，心中顿生疑忌。酒筵已罢，转到关家，乃把“外甥”之说报与关鲸。鲸即大怒，遂往府中郭爷处，告状退亲，惧被淫媳玷辱清规。</p><p>
告状：</p><p>
生员关鲸，系潮州府学，告为退亲事。男化龙，凭媒聘到北门饶庆女为媳。指望清白传家。不料饶庆内行不淑，纵女行淫，无夫有子，漫不惭藏。似此不洁之妇，何以承宗衍后？告乞离异，令男别娶，庶使有家得闲。上告。郭爷看了状辞，心中自忖，无夫而育子，且又闻于邻右，育起在家，此必大有蹊跷。遂出牌，差皂隶童安去拘饶庆来对理。饶庆即来投到。下诉：</p><p>
诉状人饶庆，诉为激浊澄清事。庆家素号清白，内外各有严规。女娥秀出聘关氏，母教尤谨。前月因无人道生子，众咸称祥，捉身育起。窃思内省无疚，始拒群疑。女有丑行，何敢育子？恳天究冤，庶使女节得完。哀诉。郭爷看了诉状，见饶、关俱在面前，说道：“房帷之事，必究妇人，方得真情。尔二人结亲访义，安可以此不讳之事来争？”及问饶庆曰：“尔妻多少年纪？”饶庆曰：“小的妻子，五十已过。”郭爷曰：“可取来此听审。”饶庆只得到家，取得妻子来见。郭爷骂曰：“母纵女儿妄行不讳。从直说来，免得受刑不便。”邓氏只得直诉曰：“小妇人前日见女身重，以刑鞫之。女诉彼晚哥与嫂同睡在床，叙室家之好。女在隔壁知识，渐开窃聆，风行草偃，即不能禁凡心。五更俟哥归学，乃入房搂嫂，仿其床第之好，遂而有孕。小妇人治闺颇肃，五尺之童，亦未敢入。此系真情，乞爷斧断。”郭爷闻邓氏之语，豁然心悟。命送邓氏归家。乃问关鲸曰：“尔意是退亲，还要如何？”关鲸曰：“小的闻亲母之言，则小媳制行无玷，不愿退亲。”郭爷乃谓关鲸曰：“饶氏与嫂同睡而孕，此盖少女欲炽阴盛，而嫂甫离其夫，则阳精尚充满于内，二女阴媾，安知非嫂之阳精入女之阴室乎？无夫而交，其子无骨。而此能成人者，盖实得其阳精，而非徒受其气者可比，他日必多育矣！贤契再不必多疑。”乃判曰：</p><p>
气化刑化，阴阳之运用无穷；男欲女欲，健顺之阖辟至妙。无夫而生子，固曰不祥；借气而成胎，要非无自。今审得饶氏借嫂之余阳而肇孕，藉己之阴盛而子男。此虽姑嫂之戏成，实非外来之妄念。子归嫂养，女入关门，二家无得生疑。立案存证。<p>
</div>
<div class="mingzhuPage"><a href='38232.html'>【上一篇】</a> <a href="index.html" title="郭公案" class="returnIndex">【回目录】</a>
<a href='38234.html'>【下一篇】</a> </div>
<div class="line"></div>
<div class="con2" id="con2"><script type="text/javascript">push168("mybottom");</script></div>
<div class="kind"> <h2>推荐阅读</h2> </div>
<div class="index_list">
    
     <a href="../../gudianxiayixiaoshuo/datangdigongan/index.html">&middot;大唐狄公案</a>
    
     <a href="../digongan/index.html">&middot;狄公案</a>
    
     <a href="../../shigongan/index.html">&middot;施公案</a>
    
     <a href="../longtugongan/index.html">&middot;龙图公案</a>
    
     <a href="../baxianchuan/index.html">&middot;八贤传</a>
    
     <a href="../mingruxuean/index.html">&middot;明儒学案</a>
    
     <a href="../mingqingqian/index.html">&middot;明清奇案</a>
    
     <a href="../yangnaiwuyuxiaobaica/index.html">&middot;杨乃武与小白菜冤案</a>
    
     <a href="../baogongan/index.html">&middot;包公案</a>
    
     <a href="../baijiagongan/index.html">&middot;百家公案</a>
     
</div>
<div class="con3" id="con3">
  <script type="text/javascript">push168("image3");</script>
</div>
<script src="https://aaoe.github.io/templets/css/my1.js" type="text/javascript"></script>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
	}) 	
</script>
<div class="search searchfoot">
    <form  target="_blank" name="f2" action="https://aaoe.github.io/cse/search">
        <input type="hidden" value="7520588606970330124" name="s">
        <input type="hidden" value="" name="nsid">
        <input autocomplete="off" maxlength="25" value="" id="kw2" name="q"  class="searchInput s_ipt">
        <input type="submit" class="searchBtn" value="搜索"  id="su" />
        <select name="searchtype" class="search-option" id="search-option" style="display:none;">
            <option value="title" selected='1'>检索标题</option>
             <option value="titlekeyword">智能模糊</option>
         </select>
    </form>
</div>
<div class="bot"><a href="../../index.html">古典小说</a>|<a href="https://aaoe.github.io/shige/">唐诗</a>|<a href="https://aaoe.github.io/songci/">宋词</a>|<a href="https://aaoe.github.io/jingbu/">经部</a>|<a href="https://aaoe.github.io/shishu/">史书</a>|<a href="https://aaoe.github.io/zibu/">子部</a>|<a href="https://aaoe.github.io/cifu/">辞赋</a>|<a href="https://aaoe.github.io/yuanqu/">元曲</a> </div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>


</div>
<span style="display:none;">
<script>
var _hmt = _hmt || [];
(function() {
  var hm = document.createElement("script");
  hm.src = "../../../../hm.baidu.com/hm10d6.js?dc0cf2a0b65b7ab8ee179596732b745a";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
</span>

</body>

<!-- Mirrored from https://aaoe.github.io/gudianxiaoshuo/gonganxiaoshuo/guogongan/38233.html by HTTrack Website Copier/3.x [XR&CO'2014], Sat, 12 Oct 2024 12:00:58 GMT -->
</html>



