<!DOCTYPE HTML>
<html>

<!-- Mirrored from https://aaoe.github.io/gudianxiaoshuo/gonganxiaoshuo/baijiagongan/109413.html by HTTrack Website Copier/3.x [XR&CO'2014], Sat, 12 Oct 2024 12:00:54 GMT -->
<head>
<meta charset="gb2312">
<title>四十　斩石鬼盗瓶之怪_百家公案</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<meta http-equiv="Cache-Control" content="no-transform" />
<meta http-equiv="Cache-Control" content="no-siteapp" />
<meta name="MobileOptimized" content="width"/>
<meta name="HandheldFriendly" content="true"/>
<meta http-equiv="X-UA-Compatible" content="IE=Edge,chrome=1" /> 
<script src="../../../js/jquery.js" type="text/javascript"></script>
<script src="../../../js/pc.html" type="text/javascript"></script>
<script src="../../../js/mpp168.js" type="text/javascript"></script>
<link href="../../../css/wap2011.css" rel="stylesheet" type="text/css" />
<link rel="canonical"  href="https://aaoe.github.io/gudianxiaoshuo/gonganxiaoshuo/baijiagongan/109413.html">
</head>
<body class="body">
<div class="mtop"> <a href="https://aaoe.github.io/" class="mindex"><img src="../../../images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> ・ <a href="index.html">百家公案</a></i></div>
  <span class="mmenu" id="mmenu"><img src="../../../images/mmenu.png" alt="目录" /></span> </div>
<div class="mnav" id="mnav">
 <a href='https://aaoe.github.io/'>首页</a> <a href="../../index.html">古典小说</a> <a href="https://aaoe.github.io/shige/">唐诗</a> <a href="https://aaoe.github.io/songci/">宋词</a> <a href="https://aaoe.github.io/jingbu/">经部</a> <a href="https://aaoe.github.io/shishu/">史书</a> <a href="https://aaoe.github.io/zibu/">子部</a> <a href="https://aaoe.github.io/cifu/">辞赋</a> <a href="https://aaoe.github.io/yuanqu/">元曲</a> 
</div>
<div class="search searchtop">
  <form  target="_blank" name="f2" action="https://aaoe.github.io/cse/search">
    <input type="hidden" value="7520588606970330124" name="s">
    <input type="hidden" value="" name="nsid">
    <input autocomplete="off" maxlength="25" value="" id="kw2" name="q"  class="searchInput s_ipt">
    <input type="submit" class="searchBtn" value="搜索"  id="su" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>


<div class="daohang" id="daohang"><strong>位置:</strong><a href='https://aaoe.github.io/'>主页</a> > <a href='../../index.html'>古典小说</a> > <a href='../index.html'>公案小说</a> > <a href='index.html'>百家公案</a> > </div>
<div class="con1" id="con1"><script type="text/javascript">push168("mytop");</script></div>
<div class="kind">
    <h1 class="h11">四十　斩石鬼盗瓶之怪</h1>
</div>
<div class="mingzhuPage mingzhuPage1"><a href='109412.html'>【上一篇】</a> <a href="index.html" title="百家公案" class="returnIndex">【回目录】</a>
<a href='109414.html'>【下一篇】</a> </div>
<div class="articleContent" id="articleContent">
    <p>断云：</p><p> 
怪异偷将金器具，神灵显报断分明。</p><p> 
包公一点精英鉴，万变妖魔何处逃。</p><p> 
传说有郑秀才者，名宽，开封府人。家道饶足，最勤力学，每夜自处一室读书，至二三更方睡。忽一夕，有人叩门声。宽问：“是谁？”门外应声曰：“有客拜见。”宽开门，但见一秀才，面目俊伟，须眉清秀，与宽长揖。宽延之坐定，秉起明烛，问：“客来何处？”客答道：“姓石名呼为处士，与君皆邻里也。闻君书声朗朗，径来访君。”宽与之议论良久，见其语话极洒落，心甚敬之。语至二更，遂别宽而去。</p><p> 
自此每夕往来，与宽清谈，甚相投合，宽敬其为人，一夕以金瓶贮酒，盛设佳肴，与处士对席而饮。酒至数巡，宽起而语道：“久聆清诲，未尝有忘，今与君相交亦熟矣，难得今夜清风徐来，明月初升，有酒盈樽，岂可虚度良夜？见君言语清丽，多博古典，想必善佳作，望弗辞示教，以叙此情，岂不快哉？”处士见宽人物轩俊，知其善诗者，遂答道：“蒙盛设相待，愧我无杜陵之才，吟来反贻君之笑耳。”宽道：“足见弘学，更勿推托。”处士于是席上执杯吟道：月色连窗夜气清，与君相遇叶同声。</p><p> 
只愁识得根因处，虚负今宵雅爱情。处士吟罢，郑宽抚掌笑道：“诗诚妙矣，只是结句太窄，今将与君长为伴矣，何至便有虚负之情？”亦依韵和吟一首：</p><p> 
秉烛相谈话更清，徐徐席上动风声。</p><p> 
今宵盛贮金瓶酒，要证平生夙昔情。</p><p> 
处士听罢，亦笑答道：“君才尤捷，小子非其敌也。”二人饮至二三更而去。</p><p> 
至第四夜，乘月明，石处士又来叩门，与宽道：“日前蒙赐佳酿，盛意难忘，今寒舍新曲已熟，愿邀君步月而往，同饮一杯，少款情话，可否？”宽诺之，石处士遂与之同行到其家。</p><p> 
但见野径萦迂，茂林修竹，中有琐窗朱户，如神仙境界。石处士遂呼小童安排筵席，把杯同饮，沉醉而返。宽归，痴迷如梦，数日方醒。自此处士往来无间，时或宿于宽家，宽视之如旧知，并无疑忌焉。</p><p> 
忽一夕，处士与宽同榻而睡。处士伺宽熟睡，密盗其箱中金瓶而去。天明宽睡觉起来，忽见箱子开了，探视不见金瓶所在，待问石处士，已去矣。宽直抵其家问之，及寻其旧路，但见林木森森，乱石落落，悄无人迹，亦不知其家所在。宽怅恨而归。自此，石处士亦不复来。</p><p> 
宽几夜郁郁，无计奈何，遂入府衙陈诉，告理其事。拯见状便问：“石处士是何处人？”宽具言其往日与彼相会之详。</p><p> 
拯即差人赍文引，与宽同往其处追唤石处士。公吏到其地方，但见怪石嶙峋，惟无人家，又闻虎声咆哮，徘徊竟不敢人。及询之邻里，皆不知有石处士之家。公吏归以告拯，拯思之必是妖怪，再差人叩其处，令以文牒焚之，祝之当境土地龙神，必有下落。公吏如其言再往，将牒文焚祝之讫而回。</p><p> 
次日黄昏时，俄然黑风暗起，见有鬼吏数人，缚捆石处士直到厅前。公吏即忙通报，拯便将处士勘问。处士一一招认，供具所盗去金瓶现收藏在家里。拯差人押处士归取金瓶。公吏到其处，见有一岩窍如瓮大，其中宽阔如屋，有怪石数十，屹立如人状，其金瓶则挂之石壁之上。公吏取金瓶，仍押处士回衙见拯。拯唤郑宽取其物色。宽一见金瓶，果是宽家之物。拯着宽领瓶而去。令公吏押石处士斩讫，只见有石碎无数，更无人尸，拯方知即石精也。后其怪遂息。</p>
</div>
<div class="mingzhuPage"><a href='109412.html'>【上一篇】</a> <a href="index.html" title="百家公案" class="returnIndex">【回目录】</a>
<a href='109414.html'>【下一篇】</a> </div>
<div class="line"></div>
<div class="con2" id="con2"><script type="text/javascript">push168("mybottom");</script></div>
<div class="kind"> <h2>推荐阅读</h2> </div>
<div class="index_list">
    
     <a href="../../gudianxiayixiaoshuo/datangdigongan/index.html">&middot;大唐狄公案</a>
    
     <a href="../digongan/index.html">&middot;狄公案</a>
    
     <a href="../../shigongan/index.html">&middot;施公案</a>
    
     <a href="../longtugongan/index.html">&middot;龙图公案</a>
    
     <a href="../baxianchuan/index.html">&middot;八贤传</a>
    
     <a href="../mingruxuean/index.html">&middot;明儒学案</a>
    
     <a href="../mingqingqian/index.html">&middot;明清奇案</a>
    
     <a href="../yangnaiwuyuxiaobaica/index.html">&middot;杨乃武与小白菜冤案</a>
    
     <a href="../baogongan/index.html">&middot;包公案</a>
    
     <a href="index.html">&middot;百家公案</a>
     
</div>
<div class="con3" id="con3">
  <script type="text/javascript">push168("image3");</script>
</div>
<script src="https://aaoe.github.io/templets/css/my1.js" type="text/javascript"></script>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
	}) 	
</script>
<div class="search searchfoot">
    <form  target="_blank" name="f2" action="https://aaoe.github.io/cse/search">
        <input type="hidden" value="7520588606970330124" name="s">
        <input type="hidden" value="" name="nsid">
        <input autocomplete="off" maxlength="25" value="" id="kw2" name="q"  class="searchInput s_ipt">
        <input type="submit" class="searchBtn" value="搜索"  id="su" />
        <select name="searchtype" class="search-option" id="search-option" style="display:none;">
            <option value="title" selected='1'>检索标题</option>
             <option value="titlekeyword">智能模糊</option>
         </select>
    </form>
</div>
<div class="bot"><a href="../../index.html">古典小说</a>|<a href="https://aaoe.github.io/shige/">唐诗</a>|<a href="https://aaoe.github.io/songci/">宋词</a>|<a href="https://aaoe.github.io/jingbu/">经部</a>|<a href="https://aaoe.github.io/shishu/">史书</a>|<a href="https://aaoe.github.io/zibu/">子部</a>|<a href="https://aaoe.github.io/cifu/">辞赋</a>|<a href="https://aaoe.github.io/yuanqu/">元曲</a> </div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>


</div>
<span style="display:none;">
<script>
var _hmt = _hmt || [];
(function() {
  var hm = document.createElement("script");
  hm.src = "../../../../hm.baidu.com/hm10d6.js?dc0cf2a0b65b7ab8ee179596732b745a";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
</span>

</body>

<!-- Mirrored from https://aaoe.github.io/gudianxiaoshuo/gonganxiaoshuo/baijiagongan/109413.html by HTTrack Website Copier/3.x [XR&CO'2014], Sat, 12 Oct 2024 12:00:54 GMT -->
</html>



