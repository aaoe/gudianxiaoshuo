<!DOCTYPE HTML>
<html>

<!-- Mirrored from https://aaoe.github.io/gudianxiaoshuo/bijixiaoshuo/nanyuexiaolu/48030.html by HTTrack Website Copier/3.x [XR&CO'2014], Sat, 12 Oct 2024 12:01:08 GMT -->
<head>
<meta charset="gb2312">
<title>南岳小录_南岳小录</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<meta http-equiv="Cache-Control" content="no-transform" />
<meta http-equiv="Cache-Control" content="no-siteapp" />
<meta name="MobileOptimized" content="width"/>
<meta name="HandheldFriendly" content="true"/>
<meta http-equiv="X-UA-Compatible" content="IE=Edge,chrome=1" /> 
<script src="../../../js/jquery.js" type="text/javascript"></script>
<script src="../../../js/pc.html" type="text/javascript"></script>
<script src="../../../js/mpp168.js" type="text/javascript"></script>
<link href="../../../css/wap2011.css" rel="stylesheet" type="text/css" />
<link rel="canonical"  href="https://aaoe.github.io/gudianxiaoshuo/bijixiaoshuo/nanyuexiaolu/48030.html">
</head>
<body class="body">
<div class="mtop"> <a href="https://aaoe.github.io/" class="mindex"><img src="../../../images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> ・ <a href="index.html">南岳小录</a></i></div>
  <span class="mmenu" id="mmenu"><img src="../../../images/mmenu.png" alt="目录" /></span> </div>
<div class="mnav" id="mnav">
 <a href='https://aaoe.github.io/'>首页</a> <a href="../../index.html">古典小说</a> <a href="https://aaoe.github.io/shige/">唐诗</a> <a href="https://aaoe.github.io/songci/">宋词</a> <a href="https://aaoe.github.io/jingbu/">经部</a> <a href="https://aaoe.github.io/shishu/">史书</a> <a href="https://aaoe.github.io/zibu/">子部</a> <a href="https://aaoe.github.io/cifu/">辞赋</a> <a href="https://aaoe.github.io/yuanqu/">元曲</a> 
</div>
<div class="search searchtop">
  <form  target="_blank" name="f2" action="https://aaoe.github.io/cse/search">
    <input type="hidden" value="7520588606970330124" name="s">
    <input type="hidden" value="" name="nsid">
    <input autocomplete="off" maxlength="25" value="" id="kw2" name="q"  class="searchInput s_ipt">
    <input type="submit" class="searchBtn" value="搜索"  id="su" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>


<div class="daohang" id="daohang"><strong>位置:</strong><a href='https://aaoe.github.io/'>主页</a> > <a href='../../index.html'>古典小说</a> > <a href='../index.html'>笔记小说</a> > <a href='index.html'>南岳小录</a> > </div>
<div class="con1" id="con1"><script type="text/javascript">push168("mytop");</script></div>
<div class="kind">
    <h1 class="h11">南岳小录</h1>
</div>
<div class="mingzhuPage mingzhuPage1">没有了 <a href="index.html" title="南岳小录" class="returnIndex">【回目录】</a>
没有了 </div>
<div class="articleContent" id="articleContent">
    <p><b class=maintext>南岳小录</b></p><p>
○序</p><p>
冲昭弱年悟道，近岁依师，洎临岳门，频访灵迹，唯求古来旧记，希穷胜异 </p><p>
之事，莫之有者，咸云兵火之后，其文散失。遂遍阅古碑及《衡山图经》、《湘 </p><p>
中说》，仍致诘于师资长者，岳下耆年，或得一事，旋贮箧笥。今据所得，上自 </p><p>
五峰三润，古来宫观药院，至于历代得道飞升之流，灵异之端，撮而直书，总成 </p><p>
一卷，目为《南岳小录》。庶道侣游山，得之彼览，粗知灵迹之所自云。时壬戌 </p><p>
岁冬十月序。 </p><p>
○叙岳 </p><p>
南岳者，《周礼・职方氏》曰：“南岳之镇曰衡。”以其分当翼轸，光辅紫 </p><p>
宸，钤三气之根，钧五灵之德，上列注生之宿，下符长育之功，称物平施，故谓 </p><p>
之衡山。《五岳真形图》云：潜、霍、庐、_麻、玉笥、洞阳、小泻、九疑、罗 </p><p>
浮等十山为之佐命，复有神仙圣境，曰朱陵洞洞天也。又云：“山禀灵气，时有 </p><p>
异人。”又《福庭志》云：“朱陵之天，周环七百里，七十大峰，有五小峰，有 </p><p>
二坛，露光青玉，学道居此，度世上升。又青玉坛、洞灵源、光天坛，悉是福地， </p><p>
五岳作镇，皆有高真统治，盖以导云南、养万物、惠群生者也。” </p><p>
○五峰（祝融峰 紫盖峰 云密峰 天柱峰 石廪峰） </p><p>
祝融峰，去地高九千七百八十丈，在诸峰之北，最高，拥诸峰而直上。有祝 </p><p>
融庙基，及青玉坛、光天坛、白璧坛、雷公池、风穴仙梨树、上清院基。峰之东 </p><p>
南，有李泌书堂。 </p><p>
紫盖峰，去地高四千五百丈九尺。其形嵯峨，有似麾盖，因以为名。上有仙 </p><p>
人池、七真阁，下有紫盖院基、王氏药堂。 </p><p>
云密峰，昔夏禹治水，登此峰立碑，纪其山高下丈尺，皆科斗文字。近代樵 </p><p>
人，或有遇者，其碑至灵，隐而不见。又有禹溪及隐真平、断石源、朱陵洞、丹 </p><p>
崖仙人石室存焉。 </p><p>
天柱峰，其形似柱，因以为名，亦名柱括峰。下有魏夫人石坛，或云魏夫人 </p><p>
在此处得道。 </p><p>
石廪峰，远望如仓廪，其上方阔十丈，传云傍通洞府。昔有洞门观，胡浮先 </p><p>
生常乘白豹游之。又有小石廪峰，下有舜庙，又有华盖、岣嵝、掷钵、回雁，皆 </p><p>
小峰之数。 </p><p>
○三涧（云涧 寿涧 洞真涧） </p><p>
云涧，以其通于仙源而多灵药，是有其名。出紫盖峰，西逾圣寿观，合寿涧 </p><p>
南下岳观，分注平野，及有洞真涧。 </p><p>
○司天霍王庙 </p><p>
司天霍王庙，在岳观前，去观百余步。本以南方属火，配神曰祝融。玄宗封 </p><p>
为司天王，以配夏享，有庙令司人。本庙在祝融峰上，隋代迁移废华薮观而建立， </p><p>
今祝融峰顶有古庙基存焉。 </p><p>
○真君庙 </p><p>
真君庙，在岳观之东五十余步。本与司天王同庙各殿―元中，司马天师上言： </p><p>
“五岳洞天各有上真所治，不可以血食之神，同其雩祀，既协圣旨，爰创清庙。” </p><p>
是岳也，启夏之际，洁斋致醮，兼度道士五人，长备焚修洒扫，即开元十五年五 </p><p>
月十五日明制也。《五灵经》云：“佐治者九人，纠羧百人，羽卫官三万人， </p><p>
为国家祈真请命之地。”《上真记》云：太虚真人领南岳司命，即炎老君也。潜 </p><p>
山真人鲍君副治、霍山真人韩君佐治、金华真人黄君初平、天柱真人左君元放、 </p><p>
南霍真人郑君思远、霍林真人许君！⒌せ粽嫒酥芫阳、紫虚元君魏夫人华存， </p><p>
并居佐命之曹，吴越楚蜀之会，皆当司察之。 </p><p>
○衡岳观 </p><p>
衡岳观，在华盖峰下。按旧碑，晋太康八年，徐真人灵期、邓真人郁之建置。 </p><p>
梁天监二年，周真人静真再加弘葺，武帝赐三百户庄田充基业。至隋大业八年， </p><p>
诏请蔡天师法涛、李天师法超住观焚修，兴行教法。其衡州府库田畴什物，并赐 </p><p>
观资用。唐贞观二年，太宗重书额，请张天师惠朗度道士四十九人，为国焚修。 </p><p>
高宗弘道元年，请叶天师法善封岳，辟方四十里，充宫观长生之地，禁樵采，断 </p><p>
畋猎，罢献琛，以为常典。观内有田先生得道降真堂、刘天师真堂，后有尹真人 </p><p>
上升坛。其观碑文，隋学士曹宪撰，今见存焉。 </p><p>
○招仙观 </p><p>
招仙观，按旧碑文曰：“肇基刘宋，分宇萧齐。”又《别传》，晋咸亨间， </p><p>
徐真人建置。至齐元兴元年七月二日，有住持升玄道士张昙要乘鹤，白日冲天。 </p><p>
其夜雷电激吼，天地震动。今观后约一里地，有朝天香坛存焉。唐贞观二年，萧 </p><p>
天师灵护，庐陵人，时在岳招仙观，乱后荒凉。天师素能点化之术，遂点化黄白 </p><p>
之物，投外藩，转钱物而创观宇。不数年，克致完合。贞观五年，建寻真阁。 </p><p>
○九真观 </p><p>
九真观，按碑文，晋太康中邓真人建置徐真人祠。唐开元年中，有王天师仙 </p><p>
乔。初，天师为行者，道性冲昭，有非常之志。因将岳中茶二百余壶，直入京国， </p><p>
每携茶器，于城门内施茶。忽一日，遇高力士，见而异之。问其所来，乃曰： </p><p>
“某是南岳行者，今为本住九真观殿宇破落，特将茶来募施主耳。”于是力士上 </p><p>
闻，玄宗召见，嘉叹久之，问曰：“尔有愿否”对曰：“愿郁郁家国盛，济济经 </p><p>
道兴。”上深加礼焉，俾于内殿披度，厚与金帛，津置令归岳中，修创观宇。不 </p><p>
数年而完全，道行逾高，声流上国，寻有诏命，封为天师。乾元二年三月三十日 </p><p>
得道。 </p><p>
又有薛天师季昌，本绵州绵竹县尉，在京舍官入道，志操不群。将归南岳， </p><p>
上闻玄宗，玄宗嘉之，亦厚颁金帛。上命笔赋诗送赠，有序曰：“炼师初解簪裾， </p><p>
栖心衡岳，及登道录，慨然来兹，愿归旧居，以守虚白。不违雅志，且重精修， </p><p>
忽遇灵药志人，时来城阙也。乃赋诗一首宠行云尔。”诗曰：“洞府修真客，衡 </p><p>
阳念旧居。将申金阙要，愿奉玉清书。云路三天近，松溪万籁虚。犹期传秘， </p><p>
来往候仙舆。”后封天师。天师又师司马天师，玄宗礼重，呼为道兄。凡是观中 </p><p>
什物，多是恩赐。临行，又赠金器一百事、银器二百事，绵帛至多，皆有御札。 </p><p>
天师以乾元二年二月六日得道。自离乱后，焚烧荡然，虽重修舍宇，竟未完复。 </p><p>
唯存恩赐钟一口，重四千斤。咸通中，有王尊师名因节住持，道行出众，营缉至 </p><p>
多，声达京师，为王侯所重。今在北岳，封总教大师。观后有白云先生药堂。又 </p><p>
有一小池，名甘泉。其泉味甘，煎茶似乳，旧日亦有甘泉院。 </p><p>
○西灵观 </p><p>
西灵观，按《图经》云：“梁天监五年建置。”本女真住持，经兵火后，未 </p><p>
暇修营。西有魏夫人仙坛，开元中，有女真薛师在观得道。又于晨溪别构道院， </p><p>
每出入常有白豹随行，游历洞府。薛天师常诣之，不与相见，后不知所之。 </p><p>
○圣寿观 </p><p>
圣寿观，本灵夏卢尚书名藩书堂，以咸通六年抗表奏舍为圣寿观，观内卢公 </p><p>
真堂坛殿俨然，又有层崖峭壁，修竹茂松，涧水潺，风景甚异。 </p><p>
○九仙宫 </p><p>
九仙宫，本张真人名始珍所居，有石坛，方阔丈余。梁天监三年，有仙者八 </p><p>
人，迎张真人于石坛上，同升天去。咸通九年，衡州刺史史觌奏置宫额，十年十 </p><p>
月敕下，宜依所奏行之。 </p><p>
○中宫 </p><p>
中宫，本梁朝王真人灵与修行上升之处。又大历年，李得琳先生居之得道。 </p><p>
○元阳宫 </p><p>
元阳宫，本晋朝陈真人兴明修行上升之处。 </p><p>
○上清宫 </p><p>
上清宫，本徐真人灵期修行上升之处。大历七年，有玄和先生张太空居之得 </p><p>
道。又大中元年，韩威仪居之得道。 </p><p>
○紫虚阁 </p><p>
紫虚阁，有魏夫人仙坛，高一丈二尺，上圆平，约阔一丈，亦名飞流坛。 </p><p>
《传》云：“夫人自抚州乘龙飞来至此。夫人，晋太尉舒之女，讳华存，号上真 </p><p>
紫虚元君。”有台阁，仪像俨然。又云：“晋咸和年于此修道。”又北去半里， </p><p>
有神溪投龙潭，每修斋毕，投金龙于此。 </p><p>
○石室隐真宫 </p><p>
石室隐真宫，大历年中，广成刘先生玄静修行之处。行三五步冈，夺虎穴而 </p><p>
居之，名曰隐真宫，刺史韩皋出俸钱为创会真阁。初，先生在兹十五年余，修道 </p><p>
莫有知者。时因太史占之，云有真人星见，隐者在兹岳得道，应于天文。上闻武 </p><p>
宗，武宗遽降诏命，委本道监军使遣人赍诏征召。使人到岳，遍寻无所不至。忽 </p><p>
一日，中使人行及中宫西南面三里余，历攀萝，见一石室，深邃屈曲，有住之 </p><p>
家。于是擘藤萝入深，乃见先生凝然而坐。中使宣命，先生初乃佯狂，后即承命。 </p><p>
寻赴阙庭，诏封为帝师，号广成先生。却复兹地，未几而羽化。今石室有昔时镌 </p><p>
石为醮坛、天宝台、碓}、瓮缶、棋局、茶灶、灯台，皆就石而琢成之，今悉存 </p><p>
焉。 </p><p>
○凌虚台 </p><p>
凌虚台，昔有薛天师季昌、周尊师混污相次居之得道。 </p><p>
○洞灵台 </p><p>
洞灵台，本李天师明俊居之得道，亦是福地。 </p><p>
○添香台 </p><p>
添香台，昔有女真居之得道，今台及圣境存焉。 </p><p>
○刘根先生药岩 </p><p>
刘根先生药岩，昔有仙人刘根居之修行之所，在九仙宫之西北，颇甚深邃， </p><p>
亦殊异之境也。 </p><p>
○紫盖院 </p><p>
紫盖院，昔有道人建置，乱后唯基址存焉。 </p><p>
○白云先生药堂 </p><p>
白云先生药堂，在九真观西―元中，司马天师承祯本号白云先生，后授贞一 </p><p>
先生，尝于此修行。 </p><p>
○尹真人坛 </p><p>
尹真人坛，在岳观北百余步，真人讳道全上升之处。 </p><p>
○田先生药岩 </p><p>
田先生药岩，在中宫东面百余步。先生讳良逸，元和中修行于此，后得道。 </p><p>
○北帝院 </p><p>
北帝院，在岳观东北，去观三里，昔有女真侯钅柬师居之，修行勤于香火， </p><p>
后亦得道。 </p><p>
○洞真瀑布 </p><p>
洞真瀑布，在招仙观北，去观三里，瀑布如帘，垂及亭台，碑文纪其胜异。 </p><p>
上有朝天坛，昔日张真人昙要上升之处。又下有投龙潭，每修斋毕，投金龙于此 </p><p>
也。 </p><p>
○王氏药院 </p><p>
王氏药院，咸通间，有术士王生居之。有茂松修竹，流水周绕，及多榧树茶 </p><p>
园，今基址存焉。 </p><p>
○光天观 </p><p>
光天观，传云融峰院，是观基。 </p><p>
○隐真平 </p><p>
隐真平，在云密峰之中，坦然而平，方阔五里，是神仙遨游之所。时人寻之， </p><p>
少有到者。 </p><p>
○断石源 </p><p>
断石源，在隐真平水源，有石高数丈，阔数尺而中断，上有镌字云：“此有 </p><p>
丹砂水，如乳而甘香。有人得掬饮之，可寿至千岁。”寻游者到此间，唯闻石下 </p><p>
有流水之声，在左边听即落右边，在右边听即落左边，罕有得者。 </p><p>
○朱陵洞 </p><p>
朱陵洞，即三茅洞天，在九仙宫正西三里，有石岩，下有平石，方二丈，是 </p><p>
旧时投金简之所，传云朱陵洞之东门也。 </p><p>
○前代九真人（出《九仙宫碑》，旧有九仙殿） </p><p>
陈真人兴明，居元阳宫，晋武帝大始元年三月一日上升。 </p><p>
胡浮先生，姓施，名存，居洞门观西峰构虚阁，晋惠帝永康九年四月上升。 </p><p>
尹真人道全，居岳观溪，晋怀帝元嘉元年正月九日上升。 </p><p>
徐真人灵期，居上清宫，宋元徽二年九月九日上升。 </p><p>
陈真人惠度，居古玉清宫，齐武帝永明二年五月十三日上升。 </p><p>
张真人昙要，居招仙观，齐延兴元年七月三日上升。 </p><p>
张真人始轸，居九仙宫，梁天监三年七月十三日上升。 </p><p>
王真人灵舆，居中宫，梁天监十一年七月十三日上升。 </p><p>
邓真人郁之，字玄寂，居洞门观，梁天监十年十二月三十日上升。 </p><p>
又有双袭祖、双子辨二人，相次得道。 </p><p>
○唐朝得道人（在岳一十四人） </p><p>
殷先生景童，天宝十七年七月三日得道。 </p><p>
萧先生灵护，弘道三年八月十五日得道。 </p><p>
李天师思慕，天宝十四年八月廿六日得道。 </p><p>
何尊师隐其名，天宝二年十月十五日得道。 </p><p>
薛天师季昌，乾元二年二月六日得道。 </p><p>
王天师仙乔，乾元二年三月三十日得道。 </p><p>
傅天师待仙，乾元三年十一月七日得道。 </p><p>
董先生秦仙，大历元年十一月六日得道。 </p><p>
玄和张先生太空，大历七年二月八日上清宫得道。 </p><p>
李先生德琳，大历十二年九月五日中宫得道。 </p><p>
田先生良逸，元和六年正月七日在降真院得道。 </p><p>
广成刘先生玄静，大中五年五月十一日得道。 </p><p>
周尊师混污，会昌二年正月得道。 </p><p>
韩威仪，大中元年上清宫得道。 </p><p>
田先生有弟子陈徵君、冯徵君、张徵君三人，不就徵，皆于天台山相次得道。 </p><p>
○《真君传》 </p><p>
汉中垒校尉刘向撰。 </p><p>
赤松子者，神农时雨师也。服水玉以教神农，能入火自烧。数往昆仑山中， </p><p>
常止西王母石室中，随风雨上下。炎帝少女追之，亦得俱去。至高辛时，复为雨 </p><p>
师焉。 </p><p>
王母者，神人之面，蓬发戴胜，虎爪善啸，岩居，名王母，在昆仑之墟焉。 </p><p>
赞曰： </p><p>
渺渺赤松，飘飘少女。 </p><p>
接手翻飞，冷然双举。 </p><p>
纵身长风，俄翼玄圃。 </p><p>
妙达坎巽，作范司雨。 </p><p>
○《田先生写真赞》（蒙谷子诸葛黄撰） </p><p>
田先生，实衡之攸民，间世所出，天然真气，生而知道，醇孝养亲，得混朴 </p><p>
自然之理，言貌不饰，裘褐垢弊。侯王礼重，我亦不荣，氓隶给轻，我亦不陋。 </p><p>
驱役鬼神，意往即至。一入衡岳，逾五十年，九百门人，皆是轩冕，请为法主， </p><p>
一作帝师，即先生之道，其可知也。仪形可质，图写存焉。自始及今，未有称述， </p><p>
黄承其阙，序以赞云： </p><p>
灵根独秀，真人间生。 </p><p>
仙非积学，道乃天成。 </p><p>
汪汪德貌，落落神情。 </p><p>
兹形如在，犹可作程。<p>
</div>
<div class="mingzhuPage">没有了 <a href="index.html" title="南岳小录" class="returnIndex">【回目录】</a>
没有了 </div>
<div class="line"></div>
<div class="con2" id="con2"><script type="text/javascript">push168("mybottom");</script></div>
<div class="kind"> <h2>推荐阅读</h2> </div>
<div class="index_list">
    
     <a href="../shierxiao/index.html">&middot;十二笑</a>
    
     <a href="../jiandengyuhua/index.html">&middot;剪灯余话</a>
    
     <a href="../suhuaqingtan/index.html">&middot;俗话倾谈</a>
    
     <a href="../tangzhiyan/index.html">&middot;唐摭言</a>
    
     <a href="../xieduo/index.html">&middot;谐铎</a>
    
     <a href="../lianchengbiwaibian/index.html">&middot;连城璧外编</a>
    
     <a href="../yanyibian/index.html">&middot;艳异编</a>
    
     <a href="../hanmoyingxiongji/index.html">&middot;汉末英雄记</a>
    
     <a href="../jiuzhouchunqiu/index.html">&middot;九州春秋</a>
    
     <a href="../suitangjiahua/index.html">&middot;隋唐嘉话</a>
     
</div>
<div class="con3" id="con3">
  <script type="text/javascript">push168("image3");</script>
</div>
<script src="https://aaoe.github.io/templets/css/my1.js" type="text/javascript"></script>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
	}) 	
</script>
<div class="search searchfoot">
    <form  target="_blank" name="f2" action="https://aaoe.github.io/cse/search">
        <input type="hidden" value="7520588606970330124" name="s">
        <input type="hidden" value="" name="nsid">
        <input autocomplete="off" maxlength="25" value="" id="kw2" name="q"  class="searchInput s_ipt">
        <input type="submit" class="searchBtn" value="搜索"  id="su" />
        <select name="searchtype" class="search-option" id="search-option" style="display:none;">
            <option value="title" selected='1'>检索标题</option>
             <option value="titlekeyword">智能模糊</option>
         </select>
    </form>
</div>
<div class="bot"><a href="../../index.html">古典小说</a>|<a href="https://aaoe.github.io/shige/">唐诗</a>|<a href="https://aaoe.github.io/songci/">宋词</a>|<a href="https://aaoe.github.io/jingbu/">经部</a>|<a href="https://aaoe.github.io/shishu/">史书</a>|<a href="https://aaoe.github.io/zibu/">子部</a>|<a href="https://aaoe.github.io/cifu/">辞赋</a>|<a href="https://aaoe.github.io/yuanqu/">元曲</a> </div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>


</div>
<span style="display:none;">
<script>
var _hmt = _hmt || [];
(function() {
  var hm = document.createElement("script");
  hm.src = "../../../../hm.baidu.com/hm10d6.js?dc0cf2a0b65b7ab8ee179596732b745a";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
</span>

</body>

<!-- Mirrored from https://aaoe.github.io/gudianxiaoshuo/bijixiaoshuo/nanyuexiaolu/48030.html by HTTrack Website Copier/3.x [XR&CO'2014], Sat, 12 Oct 2024 12:01:08 GMT -->
</html>



