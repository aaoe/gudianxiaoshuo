<!DOCTYPE HTML>
<html>

<!-- Mirrored from https://aaoe.github.io/gudianxiaoshuo/bijixiaoshuo/youyangzazu/51897.html by HTTrack Website Copier/3.x [XR&CO'2014], Sat, 12 Oct 2024 12:01:12 GMT -->
<head>
<meta charset="gb2312">
<title>卷十・物异_酉阳杂俎</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<meta http-equiv="Cache-Control" content="no-transform" />
<meta http-equiv="Cache-Control" content="no-siteapp" />
<meta name="MobileOptimized" content="width"/>
<meta name="HandheldFriendly" content="true"/>
<meta http-equiv="X-UA-Compatible" content="IE=Edge,chrome=1" /> 
<script src="../../../js/jquery.js" type="text/javascript"></script>
<script src="../../../js/pc.html" type="text/javascript"></script>
<script src="../../../js/mpp168.js" type="text/javascript"></script>
<link href="../../../css/wap2012.css" rel="stylesheet" type="text/css" />
<link rel="canonical"  href="https://aaoe.github.io/gudianxiaoshuo/bijixiaoshuo/youyangzazu/51897.html">
</head>
<body class="body">
<div class="mtop"> <a href="https://aaoe.github.io/" class="mindex"><img src="../../../images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> ・ <a href="index.html">酉阳杂俎</a></i></div>
  <span class="mmenu" id="mmenu"><img src="../../../images/mmenu.png" alt="目录" /></span> </div>
<div class="mnav" id="mnav">
 <a href='https://aaoe.github.io/'>首页</a> <a href="../../index.html">古典小说</a> <a href="https://aaoe.github.io/shige/">唐诗</a> <a href="https://aaoe.github.io/songci/">宋词</a> <a href="https://aaoe.github.io/jingbu/">经部</a> <a href="https://aaoe.github.io/shishu/">史书</a> <a href="https://aaoe.github.io/zibu/">子部</a> <a href="https://aaoe.github.io/cifu/">辞赋</a> <a href="https://aaoe.github.io/yuanqu/">元曲</a> 
</div>
<div class="search searchtop">
  <form  target="_blank" name="f2" action="https://aaoe.github.io/cse/search">
    <input type="hidden" value="7520588606970330124" name="s">
    <input type="hidden" value="" name="nsid">
    <input autocomplete="off" maxlength="25" value="" id="kw2" name="q"  class="searchInput s_ipt">
    <input type="submit" class="searchBtn" value="搜索"  id="su" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>


<div class="daohang" id="daohang"><strong>位置:</strong><a href='https://aaoe.github.io/'>主页</a> > <a href='../../index.html'>古典小说</a> > <a href='../index.html'>笔记小说</a> > <a href='index.html'>酉阳杂俎</a> > </div>
<div class="con1" id="con1"><script type="text/javascript">push168("mytop");</script></div>
<div class="kind">
    <h1 class="h11">卷十・物异</h1>
</div>
<div class="mingzhuPage mingzhuPage1"><a href='51896.html'>【上一篇】</a> <a href="index.html" title="酉阳杂俎" class="returnIndex">【回目录】</a>
<a href='51898.html'>【下一篇】</a> </div>
<div class="articleContent" id="articleContent">
    <p>　　秦镜，亻舞溪古岸石窟有方镜，径丈余，照人五藏，秦皇世号为照骨宝。在无劳县境山。</p><p>　　风声木，东方朔西那汗国回，得风声木枝，帝以赐大臣。人有疾则枝汗，将死则折，应“人生年未半枝不汗”。</p><p>　　汉高祖入咸阳宫，宝中尤异者有青玉灯。檠高七尺五寸，下作蟠螭，以口衔灯。灯燃则鳞甲皆动，炳焕若列星。　　珊瑚，汉积翠池中珊瑚，高一丈二尺，一本三柯，上有四百六十二条。是南越王赵佗所献，号为烽火树。夜有光影，常似欲燃。</p><p>　　石墨，无劳县山出石墨，爨之弥年不消。</p><p>　　异字，境山西有石壁，壁间千余字，色黄，不似镌刻，状如科斗，莫有识者。</p><p>　　田公泉，华阳雷平山有田公泉。饮之除肠中三虫。用以浣衣，胜灰汁。</p><p>　　萤火芝，良常山有萤火芝，其叶似草，实大如豆，紫花，夜视有光。食一枚，心中一孔明。食至七，心七窍洞彻，可以夜书。</p><p>　　石人，寻阳山上有石人，高丈余。虎至此，辄倒石人前。</p><p>　　冬瓜，晋高衡为魏郡太守，戍石头。其孙雅之在厩中，有神来降，自称白头公，所拄杖光照一室。又有一物如冬瓜，眼遍其上也。</p><p>　　豫章船，昆明池汉时有豫章船一艘，载一千人。　　铜驼，汉元帝竟宁元年，长陵铜驼生毛，毛端开花。</p><p>　　{?洪}，晋时钱塘有人作{?洪}，年收鱼亿计，号为万匠{?洪}。</p><p>　　碑龟，临邑县北有华公墓，碑寻失，唯趺龟存焉。石赵世，此龟夜常负碑入水，至晓方出，其上常有萍藻。有伺之者，果见龟将入水，因叫呼，龟乃走，坠折碑焉。</p><p>　　陆盐，昆吾陆盐周十余里，无水，自生天盐。月满则如积雪，味甘。月亏则如薄霜，味苦。月尽则全尽。颍阳碑，魏曹丕受禅处，后六字生金。司马氏金行，明六世迁魏也。　　泉，元街县有泉，泉眼中水交旋如盘龙。或试挠破之，寻手成龙状。驴马饮之，皆惊走。</p><p>　　石漆，高奴县石脂水，水腻浮水上如漆，采以膏车及燃灯，极明。</p><p>　　麝衤登，晋时有徐景，于宣阳门外得一锦麝衤登。至家开视，有虫如蝉，五色，后两足各缀一五铢钱。</p><p>　　玉龙，梁大同八年，戍主杨光欣获玉龙一枚，长一尺二寸，高五寸，雕镂精妙，不似人作。腹中容斗余，颈亦空曲。置水中，令水满，倒之，水从口出，水声如琴瑟。水尽乃止。　　木字，齐永明九年，秣陵安明寺有古树，伐以为薪，木自然有“法大德”三字。　　木简，齐建元初，延陵季子庙旧有涌井，井北忽有金石声，掘深二尺，得涌泉。泉中得木简，长一尺，广一寸二分，隐起字曰“卢山道士张陵再拜谒”。木坚而白，字色黄。赤木，宗庙地中生赤木，人君礼名得其宜也。</p><p>　　红沫，练丹砂为黄金，碎以染笔，书入石中，削去逾明，名曰红沫。</p><p>　　镜石，济南郡有方山，相传有奂生得仙于此。山南有明镜崖，石方三丈，魑魅行伏，了了然在镜中。南燕时，镜上遂使漆焉。俗言山神恶其照物，故漆之。</p><p>　　承受石，筑阳县水中，有孤石挺出，其下澄潭。时有见此石根如竹，色黄。见者多凶，俗号承受石。　　锥，中牟县魏任城王台下池中，有汉时铁锥，长六尺，入地三尺，头西南指，不可动。</p><p>　　釜石，夷道县有釜濑，其石大者如釜，小者如斗，形色乱真，唯宝中耳。</p><p>　　鱼石，衡阳湘乡县有石鱼山，山石色黑，理若生雌黄。开发一重，辄有鱼形，鳞鳍首尾有若画，长数寸，烧之作鱼腥。</p><p>　　铜神，衡阳唐安县东有略塘，塘有铜神。往往铜声激水，水为变绿作铜腥，鱼尽死。</p><p>　　材下，宿县山下有神宇，溱水至此，沸腾鼓怒。槎木泛至此沦没，竟无出者，世人以为河伯下材。</p><p>　　鼓杖，含氵匡县翁水口下东岸有圣鼓杖，即阳山之鼓杖也。横在川侧，冲波所激，未尝移动。众鸟飞鸣，莫有萃者，船人误以篙触，必患疟。</p><p>　　井，石阳县有井，水半青半黄。黄者如灰汁，取作粥饮，悉作金色，气甚芬馥。</p><p>　　燃石，建城县出燃石，色黄理疏。以水灌之则热，安鼎其上，可以炊也。　　石鼓，冀县有天鼓山，山有石如鼓。河鼓星摇动则石鼓鸣，鸣则秦土有殃。　　半汤湖，句容县吴渎塘有半汤湖，湖水半冷半热，热可以瀹鸡，皆有鱼。发入辄死。</p><p>　　盐，朐腮（一曰肋）县盐井有盐方寸，中央隆起如张伞，名曰伞子盐。</p><p>　　泉，玉门军有芦葭泉，周二丈，深一丈，驼马千头饮之不竭。</p><p>　　伏苓，沈约谢始安王赐伏苓一枚，重十二斤八两，有表。　　古锅，虢州陵县石城岗有古锅一口，树生其内，大数围。</p><p>　　君王盐，白盐崖有盐如水精，名为君王盐。　　手板，宋山阳王休?，屡以言语忤颜。有庾道敏者，善相手板。休?以己手板托言他人者，庾曰：“此板乃贵，然使人多忤。”休?以褚渊详密，乃换其手板。别日，褚于帝前称下官，帝甚不悦。</p><p>　　鼠丸，王肃造逐鼠丸，以铜为之，昼夜自转。　　木囚，《论衡》言，李子长为政，欲知囚情。以梧桐为人，象囚之形，凿地为臼，以芦苇为郭，藉卧木囚于其中。囚当罪，木囚不动。囚或冤，木囚乃奋起。</p><p>　　苏秦金，魏时，洛阳令史高显掘得黄金百斤，铭曰“苏秦金”。</p><p>　　梨，洛阳报德寺梨，重六斤。　　甑花，滕景真在广州七层寺，元徽中，罢职归家，婢炊，釜中忽有声如雷，米上??隆起。滕就视，声转壮，甑上花生数十，渐长似莲花，色赤，有光似金，俄顷萎灭。旬日，滕得病卒。　　官金中蝼顶金最上，六两为一垛，有卧蝼蛄穴及水皋形，当中陷处名曰趾腹。又铤上凹处有紫色，名紫胆。开元中，有大唐金（一有“印”字），即官金也。</p><p>　　玄金，唐太宗时，汾州言青龙白虎吐物在空中，有光如火，坠地陷入二尺。掘之，得玄金，广尺余，高七寸。</p><p>　　芝，天保初，临川人李嘉胤所居柱上生芝草，状如天尊，太守张景佚拔柱献焉。</p><p>　　龟，建中四年，赵州宁晋县沙河北，有大棠梨树。百姓常祈祷，忽有群蛇数十，自东南来，渡北岸，集棠梨树下为二积，留南岸者为一积。俄见三龟径寸，绕行积傍，积蛇尽死。乃各登其积，视蛇腹各有疮，若矢所中。刺史康日知图甘棠奉三龟来献。</p><p>　　雪，贞元二年，长安大雪，平地深尺余。雪上有薰黑色。</p><p>　　雨木，贞元四年，雨木于陈留，大如指，长寸许。每木有孔通中，所下其立如植，遍十余里。</p><p>　　齿，梵那衍国有金轮王齿，长三寸。</p><p>　　石柱，劫化他国有石柱，高七十余尺，无忧王所建。色绀光润，随人罪福影其上。</p><p>　　旃檀鼓，于阗城东南有大河，溉一国之田。忽然绝流，其国王问罗洪僧，言龙所为也。王乃祠龙，水中有一女子，凌波而来，拜曰：“妾夫死，愿得大臣为夫，水当复旧。”有大臣请行，举国送之。其臣车驾白马，入水不溺。中河而后，白马浮出，负一旃檀鼓及书一函。发书，言大鼓悬城东南，寇至鼓当自鸣。后寇至，鼓辄自鸣。</p><p>　　石靴，于阗国刹利寺有石靴。</p><p>　　石阜石，河目县东有石阜石，破之，有禄马迹。</p><p>　　舍利，东迦毕诚国有{宀卒}堵波，舍利常见，如缀珠幡，循绕表树（一曰柱）。</p><p>　　虮像，健驮逻国石壁上有佛像。初，石壁有金色虮，大者如指，小者如米，啮石壁如雕镌，成立佛状。</p><p>　　焦米，乾陀国昔尸毗王仓库为火所烧，其中粳米焦者，于今尚存。服一粒，永不患疟。</p><p>　　辟支佛靴，于阗国赞摩寺有辟支佛靴，非皮非彩，岁久不烂。</p><p>　　石驼溺，拘夷国北山有石驼溺，水溺下，以金、银、铜、铁、瓦、木等器盛之皆漏，掌承之亦透，唯瓢不漏。服之，令人身上臭毛落尽得仙。出《论衡》。</p><p>　　人木，大食西南二千里有国，山谷间树枝上化生人首，如花，不解语。人借问，笑而已，频笑辄落。</p><p>　　马，俱位国以马种莳，大食国马解人语。</p><p>　　石人，莱子国海上有石人，长一丈五尺，大十围。昔秦始皇遣此石人，追劳山不得，遂立于此。　　铜马，俱德建国鸟浒河中滩派中有火祆祠，相传祆神本自波斯国乘神通来此，常见灵异，因立祆祠。内无象，于大屋下置大小炉，舍檐向西，人向东礼。有一铜马，大如次马，国人言自天下，屈前脚在空中而对神立，后脚入土。自古数有穿视者，深数十丈，竟不及其蹄。西域以五月为岁，每岁日，鸟浒河中有马出，其色如金，与此铜马嘶相应，俄复入水。近有大食王不信，入祆祠，将坏之，忽有火烧其兵，遂不敢毁。</p><p>　　蛇碛，苏都瑟匿国西北有蛇碛，南北蛇原五百余里，中间遍蛇，毒气如烟。飞鸟坠地，蛇因吞食。或大小相噬，及食生草。</p><p>　　石鼍，私诃条国金辽山寺中有石鼍，众僧饮食将尽，向石鼍作礼，于是饮食悉具。</p><p>　　神厨，俱振提国尚鬼神，城北隔真珠江二十里有神，春秋祠之。时国王所须什物金银器，神厨中自然而出，祠毕亦灭。天后使验之，不妄。</p><p>　　毒槊，南蛮有毒槊，无刃，状如朽铁，中人无血而死。言从天雨下，入地丈余，祭地方撅得之。</p><p>　　甲，辽城东有锁甲，高丽言前燕时白天而落。</p><p>　　土槟榔，状如槟榔，在孔穴间得之，新者犹软，相传蟾蜍矢也。不常有之，主治恶疮。</p><p>　　鬼矢，生阴湿地，浅黄白色。或时见之，主疮。</p><p>　　石栏干，生大海底，高尺余，有根，茎上有孔如物点。渔人纲育取之，初出水正红色，见风渐渐青色。主石淋。</p><p>　　壁影，高邮县有一寺，不记名，讲堂西壁枕道。每日晚，人马车舆影悉透壁上，衣红紫者，影中卤莽可辨。壁厚数尺，难以理究。辰午之时则无。相传如此二十余年矣，或一年半年不见。成式太和初扬州见寄客及僧说。</p><p>　　醢石，成式群从有言，少时尝毁鸟巢，得一黑石如雀卵，圆滑可爱。后偶置醋器中，忽觉石动，徐视之，有四足如纟延，举之，足亦随缩。</p><p>　　桃核，水部员外郎杜陟，常见江淮市人以桃核扇量米，止容一升，言于九嶷山溪中得。　　人足，处士元固言，贞元初，尝与道侣游华山，谷中见一人股，袜履犹新，断如膝头，初无疮迹。</p><p>　　瓷碗，江淮有士人庄居，其子年二十余，常病魔。其父一日饮茗，瓯中忽起如沤，高出瓯外，莹净若琉璃。中有一人，长一寸，立于沤，高出瓯外。细视之，衣服状貌，乃其子也。食顷，爆破，一无所见，茶碗如旧，但有微璺耳。数日，其子遂着神，译神言，断人休咎不差谬。　　铁镜，荀讽者，善药性，好读道书，能言名理，樊晃尝给其絮帛。有铁镜，径五寸余，鼻大如拳，言于道者处得。亦无他异，但数人同照，各自见其影，不见别人影。　　大虫皮，永宁王盐铁，旧有大虫皮，大如一掌，须尾斑点如犬者。</p><p>　　人腊，李章武有人腊，长三寸余，头项肋成就，云是憔侥国人。</p><p>　　牛黄，牛黄在胆中，牛有黄者，或吐弄之。集贤校书张希复言，尝有人得其所吐黄，剖之，中有物如蝶飞去。</p><p>　　上清珠，肃宗为儿时，常为玄宗所器。每坐于前，熟视其貌，谓武惠妃曰：“此儿甚有异相，他日亦吾家一有福天子。”因命取上清玉珠，以绛纱裹之，系于颈。是开元中?宾国所贡，光明洁白，可照一室，视之，则仙人玉女、云鹤降节之形摇动于其中。及即位，宝库中往往有神光。异日掌库者具以事告，帝曰：“岂非上清珠耶？”遂令出之，绛纱犹在，因流泣遍示近臣曰：“此我为儿时，明皇所赐也。”遂令贮之以翠玉函，置之于卧内。四方忽有水旱兵革之灾，则虔恳祝之，无不应验也。</p><p>　　楚州界有小山，山上有室而无水。僧智一掘井，深三丈遇石。凿石穴及土，又深五十尺，得一玉，长尺二，阔四尺，赤如□□，每面有六龟子，□□可爱，中若可贮水状。僧偶击一角视之，遂沥血，半月日方止。</p><p>　　虞乡有山观，甚幽寂，有涤阳道士居焉。太和中，道士尝一夕独登坛，望见庭□忽有异光，自井泉中发。俄有一物，状若兔，其色若精金，随光而出，环绕醮坛。久之，复入于井。自是每夕辄见。道士异其事，不敢告于人。后因淘井得一金兔，甚小，奇光烂然，即置于巾箱中。时御史李戎职于蒲津，与道士友善，道士因以遗之。其后戎自奉先县令为忻州刺史，其金兔忽亡去。后月余而戎卒。</p><p>　　李师古治山亭，掘得一物，类铁斧头。时李章武游东平，师古示之，武惊曰：“此禁物也，可饮血三斗。”验之而信。</p>
</div>
<div class="mingzhuPage"><a href='51896.html'>【上一篇】</a> <a href="index.html" title="酉阳杂俎" class="returnIndex">【回目录】</a>
<a href='51898.html'>【下一篇】</a> </div>
<div class="line"></div>
<div class="con2" id="con2"><script type="text/javascript">push168("mybottom");</script></div>
<div class="kind"> <h2>推荐阅读</h2> </div>
<div class="index_list">
    
     <a href="../shierxiao/index.html">&middot;十二笑</a>
    
     <a href="../jiandengyuhua/index.html">&middot;剪灯余话</a>
    
     <a href="../suhuaqingtan/index.html">&middot;俗话倾谈</a>
    
     <a href="../tangzhiyan/index.html">&middot;唐摭言</a>
    
     <a href="../xieduo/index.html">&middot;谐铎</a>
    
     <a href="../lianchengbiwaibian/index.html">&middot;连城璧外编</a>
    
     <a href="../yanyibian/index.html">&middot;艳异编</a>
    
     <a href="../hanmoyingxiongji/index.html">&middot;汉末英雄记</a>
    
     <a href="../jiuzhouchunqiu/index.html">&middot;九州春秋</a>
    
     <a href="../suitangjiahua/index.html">&middot;隋唐嘉话</a>
     
</div>
<div class="con3" id="con3">
  <script type="text/javascript">push168("image3");</script>
</div>
<script src="https://aaoe.github.io/templets/css/my1.js" type="text/javascript"></script>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
	}) 	
</script>
<div class="search searchfoot">
    <form  target="_blank" name="f2" action="https://aaoe.github.io/cse/search">
        <input type="hidden" value="7520588606970330124" name="s">
        <input type="hidden" value="" name="nsid">
        <input autocomplete="off" maxlength="25" value="" id="kw2" name="q"  class="searchInput s_ipt">
        <input type="submit" class="searchBtn" value="搜索"  id="su" />
        <select name="searchtype" class="search-option" id="search-option" style="display:none;">
            <option value="title" selected='1'>检索标题</option>
             <option value="titlekeyword">智能模糊</option>
         </select>
    </form>
</div>
<div class="bot"><a href="../../index.html">古典小说</a>|<a href="https://aaoe.github.io/shige/">唐诗</a>|<a href="https://aaoe.github.io/songci/">宋词</a>|<a href="https://aaoe.github.io/jingbu/">经部</a>|<a href="https://aaoe.github.io/shishu/">史书</a>|<a href="https://aaoe.github.io/zibu/">子部</a>|<a href="https://aaoe.github.io/cifu/">辞赋</a>|<a href="https://aaoe.github.io/yuanqu/">元曲</a> </div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>


</div>
<span style="display:none;">
<script>
var _hmt = _hmt || [];
(function() {
  var hm = document.createElement("script");
  hm.src = "../../../../hm.baidu.com/hm10d6.js?dc0cf2a0b65b7ab8ee179596732b745a";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
</span>

</body>

<!-- Mirrored from https://aaoe.github.io/gudianxiaoshuo/bijixiaoshuo/youyangzazu/51897.html by HTTrack Website Copier/3.x [XR&CO'2014], Sat, 12 Oct 2024 12:01:12 GMT -->
</html>



