<!DOCTYPE HTML>
<html>

<!-- Mirrored from https://aaoe.github.io/gudianxiaoshuo/bijixiaoshuo/xieduo/47934.html by HTTrack Website Copier/3.x [XR&CO'2014], Sat, 12 Oct 2024 12:01:07 GMT -->
<head>
<meta charset="gb2312">
<title>卷十二_谐铎</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<meta http-equiv="Cache-Control" content="no-transform" />
<meta http-equiv="Cache-Control" content="no-siteapp" />
<meta name="MobileOptimized" content="width"/>
<meta name="HandheldFriendly" content="true"/>
<meta http-equiv="X-UA-Compatible" content="IE=Edge,chrome=1" /> 
<script src="../../../js/jquery.js" type="text/javascript"></script>
<script src="../../../js/pc.html" type="text/javascript"></script>
<script src="../../../js/mpp168.js" type="text/javascript"></script>
<link href="../../../css/wap2012.css" rel="stylesheet" type="text/css" />
<link rel="canonical"  href="https://aaoe.github.io/gudianxiaoshuo/bijixiaoshuo/xieduo/47934.html">
</head>
<body class="body">
<div class="mtop"> <a href="https://aaoe.github.io/" class="mindex"><img src="../../../images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> ・ <a href="index.html">谐铎</a></i></div>
  <span class="mmenu" id="mmenu"><img src="../../../images/mmenu.png" alt="目录" /></span> </div>
<div class="mnav" id="mnav">
 <a href='https://aaoe.github.io/'>首页</a> <a href="../../index.html">古典小说</a> <a href="https://aaoe.github.io/shige/">唐诗</a> <a href="https://aaoe.github.io/songci/">宋词</a> <a href="https://aaoe.github.io/jingbu/">经部</a> <a href="https://aaoe.github.io/shishu/">史书</a> <a href="https://aaoe.github.io/zibu/">子部</a> <a href="https://aaoe.github.io/cifu/">辞赋</a> <a href="https://aaoe.github.io/yuanqu/">元曲</a> 
</div>
<div class="search searchtop">
  <form  target="_blank" name="f2" action="https://aaoe.github.io/cse/search">
    <input type="hidden" value="7520588606970330124" name="s">
    <input type="hidden" value="" name="nsid">
    <input autocomplete="off" maxlength="25" value="" id="kw2" name="q"  class="searchInput s_ipt">
    <input type="submit" class="searchBtn" value="搜索"  id="su" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>


<div class="daohang" id="daohang"><strong>位置:</strong><a href='https://aaoe.github.io/'>主页</a> > <a href='../../index.html'>古典小说</a> > <a href='../index.html'>笔记小说</a> > <a href='index.html'>谐铎</a> > </div>
<div class="con1" id="con1"><script type="text/javascript">push168("mytop");</script></div>
<div class="kind">
    <h1 class="h11">卷十二</h1>
</div>
<div class="mingzhuPage mingzhuPage1"><a href='47933.html'>【上一篇】</a> <a href="index.html" title="谐铎" class="returnIndex">【回目录】</a>
没有了 </div>
<div class="articleContent" id="articleContent">
    <p><b class=maintext>卷十二</b></p><p>
南部</p><p>
吴中乐部，色艺兼优者，若肥张、瘦许，艳绝当时。后起之秀，目不见前辈典型，挟其片长，亦足倾动四座。如金德辉之《寻梦》，孙柏龄之《别祠》，仿佛江采O楼东独步，冷淡处别饶一种哀艳。朱晓春之《叹月》，马奇玉之《题曲》，正如盂德曜练裳椎髻，不失大家风范。张联芳之《思凡》，曹远亭之《佳期》，又似孙荆玉举止放诞，而反腰贴地，要是天然态度。王阿长之《埋玉》，周二官之《劈棺》，如徐月华临青阳门弹箜篌，一时声情俱裂。戴云从之《偷棋》，沈人瑞之《盗令》，未免稍轶范围，却似赵飞燕跋扈昭阳。而掌中一舞．颇能窜易耳目。至如张修来《思春》一出，虽秋娘老去，犹似十三四女郎堂上簸钱光景。一儿歌场，得此数人提倡，稍可维持菊部。</p><p>
自西蜀韦三儿来吴，淫声妖态，阑入歌台。乱弹部靡然效之，而昆班子弟，亦有倍师而学者。以至渐染骨髓，几如康昆仑学琵琶，本领既杂，兼带邪声，必十年不近乐器，然后可教。</p><p>
因叹文人信道不笃，背正学而入歧趋，虽复邀誉目前，亦见笑而自点耳。观于乐部，能无爽然！</p><p>
铎曰：“以文为戏，即以戏论文。歌柳郎中‘晓风残月’，宁效苏学士，铜琵琶，铁绰扳，唱‘大江东去’。”</p><p>
北里</p><p>
沙河站至平原二十里铺，土倡流寓者，动以千计。予客|州时，曾作《北地胭脂谱》。序中有“白茅盖屋，曾无燕子之楼；黄土为床，绝少芙蓉之帐。泥浆半勺，马长卿消渴之茶；鬼火一星，宋子京高烧之烛”等句。盖丑诋之，以为狎游者戒也。</p><p>
偶于商家林，见旅店壁上，有赠妓地栗儿一诗曰：</p><p>
芳名未许近花丛，家住莲塘东复东。</p><p>
应是前身郑家婢，至今犹自辱泥中。赠妓黑丫鬟一诗曰：</p><p>
几度妆成照墨池，乌衣巷口弄娇姿，</p><p>
梨花深处浑难觅，立到黄昏月上时。诗笔婉丽，惜所赠非其人耳。</p><p>
后来都中，述诸金进士悔。金笑曰：“何地无才，君勿下眼相觑。记在北留智庙，见里中有高兰玉者，姿貌端秀，能诵崔国辅小诗；吐气如兰，居然有刘采春、李秀兰一辈风度。”</p><p>
予疑其诡，回南时便道过访，已为大腹贾以千金购去。其妹绣贞，出留别诗示予，曰：</p><p>
帘里余光马上明，玉钗倒插且长征；</p><p>
砑罗裙畔秦筝曲，变作关山笛里声。因喟然曰：“倾国佳人，本生北地；自与粗钗坌粉为伍，几年湮没不彰。则浆家饼肆、狗屠钓客中，抱才未遇者，不知凡几也！”书此非为烟花生色，亦俾求才者，不徇于俗云尔。</p><p>
铎曰：“苎箩风水，代产佳人。然使先到东家，则浣纱溪上断不载西子归也。因知物以类聚之说，埋没风尘中几多奇士。牛医马磨，溷迹名流，爱才如我辈，而转出大腹贾下哉?亦可愧矣！”</p><p>
贫儿学谄</p><p>
嘉靖间，冢宰严公，擅作威福。夜坐内厅，假儿义子，纷来投谒。公命之入，俱膝行而进。进则崩角在地，甘言谀词，争妍献媚。公意自得，曰：“某侍郎缺，某补之；某给谏缺，某补之。”众又叩首谢。起则左趋右承，千态并作。</p><p>
少间，檐瓦（穴卒）（穴卒）有声。群喧逐之，一人失足堕地。烛之，鹑衣百结，痴立无语。公疑是贼，命执付有司。其人跪而前曰：“小人非贼，乃丐耳！”公曰：“汝既为丐，何得来此?”丐曰：“小人有隐衷，倘蒙见宥，愿禀白一言而死。”公许自陈。曰：“小人张禄，|州人，同为丐者，名钱秃子。春间商贾云集，钱秃所到，人辄恤以钱米。小人虽有所得，终不及钱。问其故。钱曰：‘我辈为丐，有媚骨，有佞舌。汝不中U要，所得能望我耶?’求指授，钱坚不许。因思相公门下，乞怜昏夜者，其媚骨佞舌，当什倍于钱。是以涉远而来，伏而听，隙而窥者，已三月矣！今揣摩粗就，不幸踪迹败露。愿假鸿恩，及于宽典。”</p><p>
公愕然，继而顾众笑曰：“丐亦有道。汝等之媚骨佞舌，真若辈之师也!”众唯唯。因宥其罪，命众引丐去，朝夕轮授，不逾年，学成而归。由足张禄之丐，高出钱秃子上云。</p><p>
铎曰：“张禄师严冢宰门下，若严宰门下又何师?曰师严宰。前明一部百官公卿表，即乞儿渊源录也。异哉张禄，乃又衍一支。”</p><p>
才士惩骄</p><p>
中翰童君引年，予同年友也。一日，过书斋笑曰：“英雄欺人，名流结习，而有时适以自侮。”询之，曰：</p><p>
“昨游吴山，遇雨，投宿村农家。老者出一扇索书。心轻之，率意涂抹。笔床茶^，‘^’字误书龟字，‘孔雀’两字，颠倒错写。度乡愚不谙文义，未即改正。诡托同年黄殿撰名归之。老者执扇视，笑曰：‘老拙向以酒^二字，未有确对。今扇头茶龟两字，岂非天造地设?’又审视久之，曰：“村愚幼欠读书，米知雀孔是何物?想即庚仓、劳伯之类耶?’继又肃然致敬曰：‘中翰才名，足冠宇宙，何必嫁名殿撰，必欲书渠姓氏，称呼尚烦斟酌，彼实愚老之门下士也。’闻其言，颜汗如雨。叩其名氏里居，始知老者为浙中名进士，侨寓于吴十年矣。”</p><p>
予听之，亦为愕然。记此为才人轻薄者戒。</p><p>
铎曰：“天下有可轻之人哉?童君轻老者，而老者之轻童君弥甚，彼惟名进土，故结习沈锢如是。两可为戒也。”</p><p>
卜将军庙灵签</p><p>
玉峰卜将军庙，香火最盛。予九岁应童子试，年十四，尚不  能掇一芹。奉先君命，祷于崖下。得一签曰：“几番愁怨控无门，诸  事乖离总不论；直待中秋见明月，方教还汝旧乾坤。”功名下注一  行云：“口木姓名如汲引，一生平步上云梯。”先君曰：“味此签意，  今番又不谐矣！”</p><p>
时督学为实庵刘公，以予首艺中用《离骚》僻句，取而复弃。先君曰：“此诸事乖离之验也，汝欲入泮，必俟秋期开考。”后李公因培督学江苏，试期三月中旬，先君忧之。继场中命题，乃“观于海者难为水”，至“流水之为物也”。中适有明月两字，遂蒙识拔，而入学名次，又与先君相合，所谓“见明月而还汝旧乾坤”者，其在斯乎?</p><p>
戊子乡闱，典试为王公际华、国公柱。予文定作经魁，因吏治策中语涉激烈，王公恐碍磨勘，国公力争，抑置三十一名中式。先君曰：“口木姓名之说，今尽验矣！”盖李公木姓口名，国公口姓木名也。</p><p>
嗣后应礼部试，屡荐不售。主试者绝无口木姓名。而荐卷房师，如柯公瑾，观公保，李公中简，皆确然可证者。今予年逾四十，不复挟策金门。纵主试者若合符节，予亦无登龙之望，此非文章负我，实我之有负卜将军也。息壤难忘，壮心易隳，庸才末路，如此而已。悲哉！</p><p>
铎曰：“予在婺源时，奉文赴江宁书局。路过胡公庙，掣得一签，末有“一番好事落扬州’之句，予谓所问非所对，大笑置之。  甫至金陵，而盐台全公聘书至。制军委赴扬州，谱供奉新乐府，  始信神明无戏言也。顾蓉镜无征，绿衣断谶，想狂生命蹇，不屑  姑妄言之耳。”</p><p>
况太守祠赝梦</p><p>
吴江监生某，将赴北闱，偕友人数辈，祈梦于况太守祠，竟</p><p>
夜转侧，不能成寐。明日，众友各述其梦，或休或咎，互相揣度。</p><p>
某作大言曰：“予昨夜梦到此堂，况太守离席揖予上坐，且  打恭屈膝，奉予若上司状。予逊谢不敢。太守曰：‘大人他日仕  至督抚，位当出我上，勿得固谦。’命从人易冠带。座上印箱令  箭，森然排列。予意颇不安，离坐下阶。太守三揖而送出门，错  步豁然惊醒。不知是何吉兆?”众举手称贺曰：“君后日富贵无  量，今科高掇，特发轫耳。”某曰：“予他日果符所梦，君等颠蹶风  尘，当一一提挈之。”众拱手称谢。</p><p>
亡何，入都应试，头场被贴，丧气欲归，而囊中资斧已罄。京  都为人才渊薮，监生又不能谋馆，糊口无资，去留两拙。幸幼时  好唱时曲，不得已投翠庆部作生脚。</p><p>
一日，演戏至《十五贯・见都》一出。某冠带上坐，印箭排列  座隅，而外扮况大守入见，打恭屈膝，一如日前诡托之梦境，不觉  抚案大女哭。座上客疑其发狂，召询其故。具以实告。始知某亦江南旧族，赴试而不第着。予叔朗峰大史，恤以车马之费，遣之回苏。</p><p>
铎曰：“周人占梦之书，毁于秦火。嗣后郭乔卿、周宣辈，各凭臆见为断。河乾之梦，著于《宋史》，堕床之梦，载在《唐书》。田内亡禾，蔡司徒梦凶反吉；座中照镜，崔令公梦吉逢凶。他如曹翰梦蟹，张瞻梦臼，李迪梦须，韩俊梦屐，散见请家杂说者，无不各有奇征。然天下古今，做梦者不知凡几，何独传此数人之梦?可知其余皆不验耳，而此生诡托之梦，反毫厘不爽若是！《易》曰：‘吉凶悔吝生乎动。’殆心为先兆，非梦能入幻欤！”</p><p>
怕婆县令</p><p>
县今某，性猥鄙，莅任十二年，绝无政绩，惟逢迎上台为得计。有同乡某公，作巡抚。某投谒，禀见时，同僚具在。某即于仪门唱名，膝行至堂上，叩头以千百计，额上磊块坟起若巨卵。叩毕，袖中出金珠，潜置座下，又匍伏不起。公有怒色。某仰首启白曰：“大人是卑职老子，卑职是大人儿子；不到处，训诲可也。”公愈怒，曰：“汝欺我太甚！”以金珠掷地下，叱之去。</p><p>
同僚代为解免。公曰：“汝等不知，彼非趋奉，直姗笑我耳！”众殊不解。公曰：“我与彼为同乡，素悉其有惧内之癖。每蚤起即具冠服于寝门外，叩首问安。盥沐既毕，膝行趋状于奁次，据地叩头以百数，声如响柝，随出金珠等物，献作簪珥。稍有不怿，双手捧藜杖以进，口呼：‘求夫人训诲。’叱之，始战栗而出。适见景象，宛乎相似，是直以绸君戏我矣！岂不令人发指?”众皆色变。</p><p>
公笑曰：“汝等想亦有是癖耶?自今以后，尽肃夫纲，无速官谤。逢迎之术，适足以取辱耳！”众唯唯而退。</p><p>
铎曰：“帷簿章程，乃借公堂为操演，无怪求荣反辱也。昔桓范向妻作三公跽，而不为吕公屈膝。人谓其有傲骨，吾谓其有耻心。”</p><p>
捣鬼夫人</p><p>
兰溪萧生，年十七，娶妻邢氏，美而才。日坐闺中，画眉约鬓，遂废读。</p><p>
一日，见镜旁置小纱幸痪撸中有垂髫女郎，明眸秀靥，婉丽无偶。生问所自来。邢笑曰：“是侬以十斛珠为君聘得者。”生亦戏曰：“蒙卿雅意，当遣向案头捧砚，何便禁锢香奁，日看卿安黄贴翠耶？”邢笑命侍儿移入书室。</p><p>
一夕，督令夜读。生勉入书帷，挑灯执卷，即以纱信郎置案头，曰：“夜漏苦长，劳卿伴读。倘阿娇下降，当私以金屋贮之。”转瞬间，女郎自屏后出，笑曰：“书生太娇惰，甫执卷，便作风流想矣！”生迎视之，与纱兄信郎无二，因笑曰：“崔徽果辱降耶？”急前狎抱。女郎面发W，撑拒之曰：“君勿骤作此态。妾秘府侍书，君前身亦修文郎。上帝恐君溺情闺阁，抛掷功名，故令妾乘夜而来，督君清课。”生曰：“功名我所自有，但得一亲香泽，即当努力青云，以酬盛德。”女郎曰：“急色儿，将使温柔乡记赊账耶?妾与君约，自今伊始，但得一步进，即图一宵乐。否则，烦言总无益也。”生犹欲强合，忽窗下有嗽声，女郎从屏后遁去。</p><p>
生自此下帷苦读。是年入邑庠，夜果见女郎来，笑曰：“攀花妙手，今小试矣。”生喜，遂与欢狎，并问后期。女郎曰：“俟秋风报捷，再当与君亲裁绿衣也。有志者勉为之。”生益发愤，是秋竟领乡荐。女郎复来欢聚，曰：“自与君春风一度，癸水不复来，倘旦晚临蓐，安得复归仙籍?君如杏林得意，妾当日夜侍巾栉矣！”生大喜，愈益研读。</p><p>
明年，复捷南宫，殿试后，官中翰，给假南归。甫入门，邢氏迎于堂上，花红绣葆，怀中绷一婴孩。生问为谁。邢笑曰：“是即修文郎贤令嗣也。”复唤一女郎出曰：“君识得秘府侍书否?”生愕然问故，邢笑而不言。女郎以实告。盖邢氏恐生废学，千金购一丽鬟，设诡计以勉之。其风流词令，皆闺中口授也。生感邢玉成之德，仍移妙信郎置镜旁曰：“以志吾过，且旌善人。”</p><p>
铎曰：“草种宜男，花攀及第，非闺中连环妙计，恐终作弹琴看鬓影人耳！何物痴儿，有此奇福！”</p><p>
吕仙宝筏</p><p>
山阳曹某，有文名，而性气殊傲。赴试金陵，侨寓吕祖祠。蚤起读书，先以瓣香k吕祖前，告曰：“弟子浊骨，溷居仙庑。旦晚诵声聒耳，幸勿罪。”</p><p>
一夕，倦伏几上，见一道者至，曰：“秀才太攻苦，利市[衫，  今番抛却矣!”曹肃之坐。道者议论风生，五经、史、汉，倾如  瓶注。曹异之。道者曰：“野人操举业时，亦曾下帷读，忝颜成进  士，今弃却。追忆夜分执卷，风冷裂袍，灯昏触柱，忽忽如昨梦。”  曹稔其先达，出窗课就正之。道者甫阅两行，即舍去。曹曰：  “仆文污尊目耶?”笑应曰：“正惟不能污日，是以不欲观耳。君文  气息，逼似两京，次者亦韩潮、苏海。若以此猎取功名，譬犹执商  彝、夏鼎，鬻诸五都之肆，非弗宝贵，而无如识者希也！”因袖中出  一册曰：“此科名宝筏，敬诵诸。”曹急取以观，皆平昔所唾弃而不  为者。因愤然曰：“吾侪作文，不寿世亦当名世。以此芥拾科第，宁  蹈东海死耳！仆何能从命?”道者曰：“嘻！子有傲骨，不拔则不  可救。”急掣剑砍其脑，有一骨，拔之而去。曹痛甚，豁焉而醒，见  案上遣一册，姑置之。</p><p>
明日，起阅旧稿，都不快意。拣案上册诵之，大喜，朝夕揣摩，欣欣得计。继而入闱，所作文皆规抚其制。榜发，抡高魁。一夕，梦道者复来，以骨纳脑后而去，及醒，视其乡墨，面发W，背流汗如雨下，仍取古文研究之，后竟以孝廉终。</p><p>
铎曰：“刘下第，竖子成名。几许康了秀才，动以此訾议当局。必使躬自蹈之，以关其口，而夺之气，傲骨一拔，胜于拔舌矣。”</p><p>
大士慈航</p><p>
祁昌谢茂才之姊，少寡，矢柏舟节，断荤茹素，日礼大士像。有渔妇入门，坐谈半晌，匆匆遗鱼篮而去。</p><p>
戊申五月七日，蛟水骤发，万家倾覆。女自度无生理，忽见  鱼篮大数十围，疾登之。随波飘泊，奄至一处，紫竹环林，香花糁  径。女极力登岸，回顾鱼篮，顿小如故，因携篮而入。见大士缨  络垂珠，趺登莲座，曰：“汝来乎！吾以汝青年苦志，恐罹大劫，故以慈航度汝。”女伏地谢。旋命龙女以杨枝水濯其体；取座下红  花翠叶，剪衣裙以赐。导至一殿，左右分两院。东曰“节孝”，西  曰“贤才”。女先入“贤才”院，见有椎髻者曰孟光，拥书者曰班  昭，携}者曰冀缺妇，矩布裳提瓮者曰鲍宣妻桓氏。有一妇吟诗  不辍，见女来，阖卷笑迎，叙谈家世，则道韫也。继入“节孝’院，  持节者曰贞姜，割鼻者曰粱节妇，抗歌者曰陶婴，毁面者曰怀清  巴氏，有髫而未髻者，堤萦、曹娥辈也。女嗟叹间，龙女曰：“菩萨  现女人身说法，首重节孝，次及贤才，日以慈悲宝筏渡人苦海。汝  得来此，节孝院又增一席矣！”重引至莲座。大士署名宝帙，令掌  鱼篮，次龙女位下。</p><p>
时蛟水渐退，谢生求姊尸不获，招魂入棺，葬甘露庵北阡。一  夕，见姊云裳霞，携鱼篮而来曰：“我蒙大士救拔，已登宝，因  汝垂念，故一来家。”问姊有所嘱否。曰：“我无他嘱。士子守身，  一如妇人守节。立志不坚，稍一蹉跌，堕入墨池，西江水不能涤也。慎之！慎之！”言毕，飘然而逝。</p><p>
铎曰：“修士读圣贤书，束身圭璧，卒至劳筋骨，饿肌肤，蠖伏牖下而死。以视茹荼餐蘖者，其苦有以异哉?安得菩萨示西来相以度之？”</p><p>
姊氏夙耽净业，生不逢辰，当年少而遽失所天，奉姑命而暂迟入地；乘鲸鱼跋浪之会，遂精卫填海之心。埋骨无期，积愁成恨，生天有路，破涕为欢。现一朝不坏之身，从此皈依佛座，垂千古闸幽之笔，何时报德师门？敬诵瑶编，永镌心腹。</p><p>
受业谢必鸣谨志</p><p>
奎垣真像</p><p>
扬州陈蔗鹿，素滑稽。予客鹾政全公幕，陈日来谈谑。一日，谓予曰：“吾郡有邗沟大王，财神也。元旦解天饷赴灵霄殿，路逢穷神要之，欲贷银三万。大王曰：‘天饷有正额，何得贷汝?’穷神固索，不得已，出怀中小金锭予之。穷神怒，赴诉于文明教主，即《后西游》所称麒麟精是也。时教主坐文坛，渡笔阵，闻穷神语，大怒，帅文坛健将，排笔阵以围之。大王拔剑斗，然笔锋所到，辄披靡。大王惧，赴奎垣求援于文昌福曜。帝君出见曰：‘与君素昧平生，何得来此?’大王告以故。帝君曰：‘君等恃财傲物，自应罹此祸。然以笔尖横行天下，亦非吾教之福。’命朱衣人召魁星。魁星至，面白皙，文弱如处子。帝君备述其事，命收之。魁星曰：‘面目不足以惊众，奈何?’帝君沉思良久。朱衣进曰：‘乞帝君赐以假脸。面皮一变，则诸事可为矣！’帝君笑诺之，又授以金斗，令同大王去。至则文明教主方挥笔如椽，自谓千人军可以横扫。魑星掷以金斗，毫弱顿不能支，弃笔而遁。魁星收其笔，并搜得穷神所贷金锭，别大王奏凯而归，帝君即以笔与锭赐之，令其世掌金斗。故至今传魁星像，蓝面狰狞，右手持笔，左手持锭，而旁竖一金斗云。”</p><p>
铎曰：“此弄笔狂生脑后针也！视为谈天炙{则过矣！”</p><p>
天府贤书</p><p>
张灵，字湘人，年十八归予。甫结，以金钗作贽，奉予为闺塾师，请闺约度北曲一套。黟令施蒙泉载入《词坛丛话》。初学诗，古体不甚作，七言瓣香浣花，五言逼似王、孟。予胥江晚发，赠诗曰：</p><p>
吹笛向江楼，春风起暮愁。</p><p>
何人折杨柳?江水自孤舟。</p><p>
薄俗无青眼，高堂有白头，</p><p>
临行重怅望，空作稻粱谋。旧稿散失，不甚记忆。犹记其五言诗中，有“花落已如此，春风犹未归，”《贞娘墓》七言诗中，有“三尺鸳鸯空有V，千秋云雨本无台”之句。盖陆卿子之流也。予诗文之暇，好作传奇，嬉笑怒骂，  殊伤忠厚，常劝止焉。</p><p>
一日昼眠，推枕而起曰：“怪哉梦也！”予询之。曰：“适至一  处，仿佛世所传森罗殿者。旁一暗室，榜曰‘泥犁狱’。见荷枷带  锁者，分蹲两廊下。虽鸠形鹄面，而尽带秀色。左曰：文字案鬼  犯四名：《感甄赋》曹植，《好色赋》宋玉，《美人赋》司马相如，《会  真记》元稹。右曰：词曲案鬼犯四名；《玉炉香》温庭筠，《江南柳》  欧阳修，《郁轮袍》张伯起，《牡丹亭》汤义仍。亡何，两廊聚语。  已而叹曰：‘我辈生前幸不驽钝，持三寸管左涂右抹，不意获罪  至此！’一人曰：‘自古慧业文人，必生天上。如李昌谷召赋玉  楼，苏子瞻校书玉局，独我辈流堕地狱，何幸不幸若是悬殊也?’  言未竟，一丑形王者凭案决事。才数语，即嗔喝，命押赴犁舌狱。  忽一袍笏人赍诏至，从人尽捧冠服。丑形王者离座俯伏。宣诏  毕，曰：‘吾三闾大夫屈原也。美人香草，皆忠臣孝子之寓言。宋  广平心如铁石，曾赋梅花，韩潮州谏迎佛骨，风力铮然，而‘银烛  未销，金钗欲醉’两言，词坛脍炙。即范文正先忧后乐，而‘碧云  天’一阕，亦有‘酒入愁肠，化作相思泪’之句。何得拘文牵义，罗  织风雅?今奉玉帝敕，召彼尽为香案掌书。’命从人脱枷锁，易  以冠服，鼓乐引去。是时伫立廊下，始而惧，继而喜，不觉豁然  惊寤。”</p><p>
予笑曰：“卿勿言。予半生福泽，被轻薄业折尽矣!前所见，是汝之谲谏，后所见是汝之解嘲也！”湘人乃大笑。</p><p>
铎曰：‘泥犁狱中，果有此辈人物，则风波亭畔，插标高卖者，皆粲花妙舌也。自难自解，忽谐忽庄，秀铁面绮语诃人，鸠罗什辨才教世，尽于此矣！”<p>
</div>
<div class="mingzhuPage"><a href='47933.html'>【上一篇】</a> <a href="index.html" title="谐铎" class="returnIndex">【回目录】</a>
没有了 </div>
<div class="line"></div>
<div class="con2" id="con2"><script type="text/javascript">push168("mybottom");</script></div>
<div class="kind"> <h2>推荐阅读</h2> </div>
<div class="index_list">
    
     <a href="../shierxiao/index.html">&middot;十二笑</a>
    
     <a href="../jiandengyuhua/index.html">&middot;剪灯余话</a>
    
     <a href="../suhuaqingtan/index.html">&middot;俗话倾谈</a>
    
     <a href="../tangzhiyan/index.html">&middot;唐摭言</a>
    
     <a href="index.html">&middot;谐铎</a>
    
     <a href="../lianchengbiwaibian/index.html">&middot;连城璧外编</a>
    
     <a href="../yanyibian/index.html">&middot;艳异编</a>
    
     <a href="../hanmoyingxiongji/index.html">&middot;汉末英雄记</a>
    
     <a href="../jiuzhouchunqiu/index.html">&middot;九州春秋</a>
    
     <a href="../suitangjiahua/index.html">&middot;隋唐嘉话</a>
     
</div>
<div class="con3" id="con3">
  <script type="text/javascript">push168("image3");</script>
</div>
<script src="https://aaoe.github.io/templets/css/my1.js" type="text/javascript"></script>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
	}) 	
</script>
<div class="search searchfoot">
    <form  target="_blank" name="f2" action="https://aaoe.github.io/cse/search">
        <input type="hidden" value="7520588606970330124" name="s">
        <input type="hidden" value="" name="nsid">
        <input autocomplete="off" maxlength="25" value="" id="kw2" name="q"  class="searchInput s_ipt">
        <input type="submit" class="searchBtn" value="搜索"  id="su" />
        <select name="searchtype" class="search-option" id="search-option" style="display:none;">
            <option value="title" selected='1'>检索标题</option>
             <option value="titlekeyword">智能模糊</option>
         </select>
    </form>
</div>
<div class="bot"><a href="../../index.html">古典小说</a>|<a href="https://aaoe.github.io/shige/">唐诗</a>|<a href="https://aaoe.github.io/songci/">宋词</a>|<a href="https://aaoe.github.io/jingbu/">经部</a>|<a href="https://aaoe.github.io/shishu/">史书</a>|<a href="https://aaoe.github.io/zibu/">子部</a>|<a href="https://aaoe.github.io/cifu/">辞赋</a>|<a href="https://aaoe.github.io/yuanqu/">元曲</a> </div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>


</div>
<span style="display:none;">
<script>
var _hmt = _hmt || [];
(function() {
  var hm = document.createElement("script");
  hm.src = "../../../../hm.baidu.com/hm10d6.js?dc0cf2a0b65b7ab8ee179596732b745a";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
</span>

</body>

<!-- Mirrored from https://aaoe.github.io/gudianxiaoshuo/bijixiaoshuo/xieduo/47934.html by HTTrack Website Copier/3.x [XR&CO'2014], Sat, 12 Oct 2024 12:01:07 GMT -->
</html>



