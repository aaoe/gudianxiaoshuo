<!DOCTYPE HTML>
<html>

<!-- Mirrored from https://aaoe.github.io/gudianxiaoshuo/bijixiaoshuo/songchuangmengyu/51833.html by HTTrack Website Copier/3.x [XR&CO'2014], Sat, 12 Oct 2024 12:01:12 GMT -->
<head>
<meta charset="gb2312">
<title>堪舆纪_松窗梦语</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<meta http-equiv="Cache-Control" content="no-transform" />
<meta http-equiv="Cache-Control" content="no-siteapp" />
<meta name="MobileOptimized" content="width"/>
<meta name="HandheldFriendly" content="true"/>
<meta http-equiv="X-UA-Compatible" content="IE=Edge,chrome=1" /> 
<script src="../../../js/jquery.js" type="text/javascript"></script>
<script src="../../../js/pc.html" type="text/javascript"></script>
<script src="../../../js/mpp168.js" type="text/javascript"></script>
<link href="../../../css/wap2012.css" rel="stylesheet" type="text/css" />
<link rel="canonical"  href="https://aaoe.github.io/gudianxiaoshuo/bijixiaoshuo/songchuangmengyu/51833.html">
</head>
<body class="body">
<div class="mtop"> <a href="https://aaoe.github.io/" class="mindex"><img src="../../../images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> ・ <a href="index.html">松窗梦语</a></i></div>
  <span class="mmenu" id="mmenu"><img src="../../../images/mmenu.png" alt="目录" /></span> </div>
<div class="mnav" id="mnav">
 <a href='https://aaoe.github.io/'>首页</a> <a href="../../index.html">古典小说</a> <a href="https://aaoe.github.io/shige/">唐诗</a> <a href="https://aaoe.github.io/songci/">宋词</a> <a href="https://aaoe.github.io/jingbu/">经部</a> <a href="https://aaoe.github.io/shishu/">史书</a> <a href="https://aaoe.github.io/zibu/">子部</a> <a href="https://aaoe.github.io/cifu/">辞赋</a> <a href="https://aaoe.github.io/yuanqu/">元曲</a> 
</div>
<div class="search searchtop">
  <form  target="_blank" name="f2" action="https://aaoe.github.io/cse/search">
    <input type="hidden" value="7520588606970330124" name="s">
    <input type="hidden" value="" name="nsid">
    <input autocomplete="off" maxlength="25" value="" id="kw2" name="q"  class="searchInput s_ipt">
    <input type="submit" class="searchBtn" value="搜索"  id="su" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>


<div class="daohang" id="daohang"><strong>位置:</strong><a href='https://aaoe.github.io/'>主页</a> > <a href='../../index.html'>古典小说</a> > <a href='../index.html'>笔记小说</a> > <a href='index.html'>松窗梦语</a> > </div>
<div class="con1" id="con1"><script type="text/javascript">push168("mytop");</script></div>
<div class="kind">
    <h1 class="h11">堪舆纪</h1>
</div>
<div class="mingzhuPage mingzhuPage1"><a href='51832.html'>【上一篇】</a> <a href="index.html" title="松窗梦语" class="returnIndex">【回目录】</a>
<a href='51834.html'>【下一篇】</a> </div>
<div class="articleContent" id="articleContent">
    <p>　　风水之说，自古有之，不始于郭璞。《书》云：“营卜e、涧东西。”《诗》谓：“度其原隰，观其流泉。”盖不过远水患，处原避湿，得土之宜，而无浸淫之虞也，然皆为建都谋。至卜其宅兆，则葬埋以安亲体魄。孝子慈孙之心，惟欲得善地，永无崩蚀侵损患害是已。至璞创为骸骨得气，而子孙受荫之说。指某山为发源，指某山为过峡，至某山而凝结为穴；某山为龙，某山为虎，龙昂而虎伏；某山为|，某山为案，|欲有力，案欲有情；必如是乃延福泽，不然则否。于是贪求吉地，不独愚昧细民，即|绅士大夫亦惑于此。未葬，谋求不遣余力，甚至构讼结雠。各谋利己，暴露迟久，迁徙再三。呜呼，惑之甚矣！</p><p>　　太祖高皇帝定鼎金陵，将筑宫室于钟山之阳，召刘诚意寻址。诚意度地置，太祖归语太后。太后曰：“天下由汝自定，营建殿廷何取决于刘也！”乃夜往置桩所，皆更置之。明旦复召刘观，刘已知非故处，乃云：“如此固好，但后世不免迁都耳。”后往钟山卜葬地，登览久之。太祖少憩僧人冢上，询刘曰：“汝观穴在何所？”刘曰：“龙蟠处即龙穴也。”太祖惊起曰：“曾奈此何！”刘曰：“以礼遣之。”太祖谓：“普天吾土，何以礼为！”即命开僧人冢，中以两瓮上下覆之，启上一瓮，见僧人面如生，鼻柱下垂至膝，指爪旋绕周身，结跏趺坐于中。众皆惊愕，不敢前发。太祖始拜告，遂轻举移葬于五里外。向冢前有八功德水，以一清、二冷、三香、四柔、五甘、六净、七不噎、八除病也。后徙僧冢，水亦移绕其前，亦异甚矣。今之孝陵，即其故处。数之前定如此。</p><p>　　世宗朝骆太常者，浙之永嘉人也。与故相张文忠同邑里，精堪舆术。张时已举于乡，将上春官，邀骆祖茔登览。骆一望诧曰：“此地十年当出宰辅。”乃抚张背曰：“惜公之齿长已，尚未登第，何能应之？”次年，张成进士，任南部郎，以议献庙礼称上意。乃召入，不次擢用。六年之间，晋陟宰辅，因荐骆于世皇。令卜寿宫，即今永陵，骆所卜也。骆官止太常少卿，用其术而不显其官，张之意念深矣。后骆自北来归，将至清河，睹山峦秀拔，指示舆人绕山而行，登山麓一冢，云：“此中大有佳处。”询为淮氏墓，土人曰：“丁秀士父茔也。家贫无依，墓傍之庐，即其居矣。”骆造庐请见，语之曰：“来岁大魁，属之君矣。”即如所言。丁名士美，己未状元，官至亚卿。夫丁以寒士起家，何所营求，亦会逢其适耳。</p><p>　　嘉靖壬辰，营太君泉台。时与江右伍堪舆旦暮往来小麦岭上。一夕至岭少憩，伍向余曰：“三台秀拔。右台已发，李公F大魁矣。独左台未发，数年之间亦当出状头。”遂指石丛中云：“此中必有一冢当之，不知属谁氏耳。”后余己未入仕，己亥以内艰归，复过岭上，始知茅公瓒之祖茔在焉，正当年伍所指处也。夫茅以戊戌抡魁，七年之前，伍已预识已。</p><p>　　吾祖当年葬时，宗人有素解风水者，极言不可。余在傍曰：“子孙福泽，各有定命。卜地求安亲体，岂敢于枯骨求荫庇哉！”先大人以为然。乃开圹下棺，即今积庆山也。自余仕宦，人稍称善，既通显，乃益称胜。近年行术者咸寻访登览，谓此祖坟，宜出巨公。余笑曰：“五十年前不闻此语。”因口占曰：“当年荷畚筑先茔，词组曾将众论倾。八座归来宣诰日，无人不道是佳城。”余今拟筑三台之麓，不用地师，不徇人言。就问者应之曰：“有此六尺之躯，必有三尺之土。百年后皆土壤尔，奚择焉！”示余子孙，毋以斯言为迂，仍听术人之惑，而屡迁屡葬为也。</p>
</div>
<div class="mingzhuPage"><a href='51832.html'>【上一篇】</a> <a href="index.html" title="松窗梦语" class="returnIndex">【回目录】</a>
<a href='51834.html'>【下一篇】</a> </div>
<div class="line"></div>
<div class="con2" id="con2"><script type="text/javascript">push168("mybottom");</script></div>
<div class="kind"> <h2>推荐阅读</h2> </div>
<div class="index_list">
    
     <a href="../shierxiao/index.html">&middot;十二笑</a>
    
     <a href="../jiandengyuhua/index.html">&middot;剪灯余话</a>
    
     <a href="../suhuaqingtan/index.html">&middot;俗话倾谈</a>
    
     <a href="../tangzhiyan/index.html">&middot;唐摭言</a>
    
     <a href="../xieduo/index.html">&middot;谐铎</a>
    
     <a href="../lianchengbiwaibian/index.html">&middot;连城璧外编</a>
    
     <a href="../yanyibian/index.html">&middot;艳异编</a>
    
     <a href="../hanmoyingxiongji/index.html">&middot;汉末英雄记</a>
    
     <a href="../jiuzhouchunqiu/index.html">&middot;九州春秋</a>
    
     <a href="../suitangjiahua/index.html">&middot;隋唐嘉话</a>
     
</div>
<div class="con3" id="con3">
  <script type="text/javascript">push168("image3");</script>
</div>
<script src="https://aaoe.github.io/templets/css/my1.js" type="text/javascript"></script>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
	}) 	
</script>
<div class="search searchfoot">
    <form  target="_blank" name="f2" action="https://aaoe.github.io/cse/search">
        <input type="hidden" value="7520588606970330124" name="s">
        <input type="hidden" value="" name="nsid">
        <input autocomplete="off" maxlength="25" value="" id="kw2" name="q"  class="searchInput s_ipt">
        <input type="submit" class="searchBtn" value="搜索"  id="su" />
        <select name="searchtype" class="search-option" id="search-option" style="display:none;">
            <option value="title" selected='1'>检索标题</option>
             <option value="titlekeyword">智能模糊</option>
         </select>
    </form>
</div>
<div class="bot"><a href="../../index.html">古典小说</a>|<a href="https://aaoe.github.io/shige/">唐诗</a>|<a href="https://aaoe.github.io/songci/">宋词</a>|<a href="https://aaoe.github.io/jingbu/">经部</a>|<a href="https://aaoe.github.io/shishu/">史书</a>|<a href="https://aaoe.github.io/zibu/">子部</a>|<a href="https://aaoe.github.io/cifu/">辞赋</a>|<a href="https://aaoe.github.io/yuanqu/">元曲</a> </div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>


</div>
<span style="display:none;">
<script>
var _hmt = _hmt || [];
(function() {
  var hm = document.createElement("script");
  hm.src = "../../../../hm.baidu.com/hm10d6.js?dc0cf2a0b65b7ab8ee179596732b745a";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
</span>

</body>

<!-- Mirrored from https://aaoe.github.io/gudianxiaoshuo/bijixiaoshuo/songchuangmengyu/51833.html by HTTrack Website Copier/3.x [XR&CO'2014], Sat, 12 Oct 2024 12:01:12 GMT -->
</html>



