<!DOCTYPE HTML>
<html>

<!-- Mirrored from https://aaoe.github.io/gudianxiaoshuo/bijixiaoshuo/nvliaozhaizhiyi/50459.html by HTTrack Website Copier/3.x [XR&CO'2014], Sat, 12 Oct 2024 12:01:10 GMT -->
<head>
<meta charset="gb2312">
<title>桂华_女聊斋志异</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<meta http-equiv="Cache-Control" content="no-transform" />
<meta http-equiv="Cache-Control" content="no-siteapp" />
<meta name="MobileOptimized" content="width"/>
<meta name="HandheldFriendly" content="true"/>
<meta http-equiv="X-UA-Compatible" content="IE=Edge,chrome=1" /> 
<script src="../../../js/jquery.js" type="text/javascript"></script>
<script src="../../../js/pc.html" type="text/javascript"></script>
<script src="../../../js/mpp168.js" type="text/javascript"></script>
<link href="../../../css/wap2011.css" rel="stylesheet" type="text/css" />
<link rel="canonical"  href="https://aaoe.github.io/gudianxiaoshuo/bijixiaoshuo/nvliaozhaizhiyi/50459.html">
</head>
<body class="body">
<div class="mtop"> <a href="https://aaoe.github.io/" class="mindex"><img src="../../../images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> ・ <a href="index.html">女聊斋志异</a></i></div>
  <span class="mmenu" id="mmenu"><img src="../../../images/mmenu.png" alt="目录" /></span> </div>
<div class="mnav" id="mnav">
 <a href='https://aaoe.github.io/'>首页</a> <a href="../../index.html">古典小说</a> <a href="https://aaoe.github.io/shige/">唐诗</a> <a href="https://aaoe.github.io/songci/">宋词</a> <a href="https://aaoe.github.io/jingbu/">经部</a> <a href="https://aaoe.github.io/shishu/">史书</a> <a href="https://aaoe.github.io/zibu/">子部</a> <a href="https://aaoe.github.io/cifu/">辞赋</a> <a href="https://aaoe.github.io/yuanqu/">元曲</a> 
</div>
<div class="search searchtop">
  <form  target="_blank" name="f2" action="https://aaoe.github.io/cse/search">
    <input type="hidden" value="7520588606970330124" name="s">
    <input type="hidden" value="" name="nsid">
    <input autocomplete="off" maxlength="25" value="" id="kw2" name="q"  class="searchInput s_ipt">
    <input type="submit" class="searchBtn" value="搜索"  id="su" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>


<div class="daohang" id="daohang"><strong>位置:</strong><a href='https://aaoe.github.io/'>主页</a> > <a href='../../index.html'>古典小说</a> > <a href='../index.html'>笔记小说</a> > <a href='index.html'>女聊斋志异</a> > </div>
<div class="con1" id="con1"><script type="text/javascript">push168("mytop");</script></div>
<div class="kind">
    <h1 class="h11">桂华</h1>
</div>
<div class="mingzhuPage mingzhuPage1"><a href='50458.html'>【上一篇】</a> <a href="index.html" title="女聊斋志异" class="returnIndex">【回目录】</a>
<a href='50460.html'>【下一篇】</a> </div>
<div class="articleContent" id="articleContent">
    <p><b class=maintext>桂华</b></p><p>
按《泾林杂记》：唐伯虎名寅，字子畏，才高气雄，藐视一世，而落拓不羁，弗修边幅，每遇花酒会心处，辄忘形骸。其诗画特为时珍重。锡山华虹山学士尤所推服，彼此神交有年，尚未觌面。唐往茅山进香，道出无锡，计还棹时，当往诣华倾倒。晚泊河下，登岸闲行，偶见乘舆东来，女从如云，有丫环貌尤艳丽。唐不觉心动，潜尾其后。至一高门，众拥而入。唐凝盼怅然，因访居民，知是华学士府。唐归舟，神思迷惑，辗转不寐。中夜忽生一计，若梦魇状，被发狂呼。众惊起问故，唐曰：“适梦中见一天神，朱发獠牙，手持金杵云：‘进香不虔，圣帝见谴，令我击汝。’持杵欲下，予叩头哀乞再三。云：‘姑且恕尔，可只身持香，沿途礼拜，至山谢罪，或可幸免。不则祸立降矣。’予惊醒战悚。今当遵神教，独往还愿。汝辈可操舟速回，勿溷乃公为也。”即微服持包伞，奋然登岸，疾行而去。有追随者，大怒逐回。潜至华典中，见主柜者，卑词降气曰：“小子吴县人，颇善书，欲投府上写帖，幸为引进。”即取笔书数行于一纸授之。主者持进白华，呼之入。见仪表俊伟，字画端楷，颇有喜色，问：“平日习何业？”曰：“幼读儒书，颇善作文。屡试不得进学，流落至此。愿备书记之末。”公曰：“若尔可作吾大官伴读。”赐名华安，送至书馆。安得进身，潜访前所见丫环，云名桂华，乃公所素宠爱者，计无所出。居久之，偶见郎君文义有未妥处，私加改窜，或为代作。师喜其徒日进，持文夸华。华曰：“此非孺子所及，必倩人耳。”呼子诘之，弗敢隐。因山题试安，援笔立就。举文呈华，手有枝指。华阅之，词意兼美，益喜甚，留为亲随，俾掌文房。凡往来书札，悉令裁复，咸当公意。未儿，主典者告殂，华命安暂摄，出纳惟慎，毫忽无私。公欲令即代，而嫌其未婚，难以重托，呼媒为择妇。安闻，潜乞于公素所知厚者云：“安蒙主公提拔，复谋为置室，恩同天地。</p><p>
第不欲重费经营，或以侍儿见配可耳。”所知因为转达，华曰：“婢媵颇众，可令自择。”安遂微露，欲得桂华。公初有难色，而重违其意，择日成婚。另饰一室，供帐华侈。合卺之夕，相得甚欢。居数日，两情益投，唐遂吐露情实，云：“吾唐解元也，慕尔姿容，屈身就役。今得谐所愿，此天缘也。然此地岂宜久羁，可潜遁归苏，彼不吾测，当图谐老耳。”女欣然愿从，遂买小舟，乘夜遄发。天晓，家人见安房门封锁。启视室中，衣饰细软，俱各登记，毫无所取。华沉思莫测其故，令人遍访，杳无形迹。年余，华偶至阊门，见书坊中坐一人，形极类安。从者以告，华令物色之，唐尚在坊，持文翻阅，手亦有枝指。仆尤骇异，询问何人。旁云：“此唐伯虎也。”归以告华，遂持刺往谒。唐出迎，坐定，华审视再三，果克肖。茶至而指露，益信为安无疑。奈难以直言，踌躇未发。唐命酒对酌，半酣，华不能忍，因缕述安去来始末以探之。唐但唯唯。华又云，“渠貌与指颇似公，不识何故？”唐又唯唯，而不肯承。华愈狐疑，欲起别去。唐曰：“幸少从容，当为公剖之。”酒复数行，唐命童秉烛前导，入后堂，请新娘出拜。珠珞重遮，不露娇面，拜毕，唐携女近华，令熟视之，笑曰，“公言华安似不佞，不识桂华亦似此女否？”乃相与大笑而别。华归，厚具妆奁赠女，遂缔姻好云。<p>
</div>
<div class="mingzhuPage"><a href='50458.html'>【上一篇】</a> <a href="index.html" title="女聊斋志异" class="returnIndex">【回目录】</a>
<a href='50460.html'>【下一篇】</a> </div>
<div class="line"></div>
<div class="con2" id="con2"><script type="text/javascript">push168("mybottom");</script></div>
<div class="kind"> <h2>推荐阅读</h2> </div>
<div class="index_list">
    
     <a href="../shierxiao/index.html">&middot;十二笑</a>
    
     <a href="../jiandengyuhua/index.html">&middot;剪灯余话</a>
    
     <a href="../suhuaqingtan/index.html">&middot;俗话倾谈</a>
    
     <a href="../tangzhiyan/index.html">&middot;唐摭言</a>
    
     <a href="../xieduo/index.html">&middot;谐铎</a>
    
     <a href="../lianchengbiwaibian/index.html">&middot;连城璧外编</a>
    
     <a href="../yanyibian/index.html">&middot;艳异编</a>
    
     <a href="../hanmoyingxiongji/index.html">&middot;汉末英雄记</a>
    
     <a href="../jiuzhouchunqiu/index.html">&middot;九州春秋</a>
    
     <a href="../suitangjiahua/index.html">&middot;隋唐嘉话</a>
     
</div>
<div class="con3" id="con3">
  <script type="text/javascript">push168("image3");</script>
</div>
<script src="https://aaoe.github.io/templets/css/my1.js" type="text/javascript"></script>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
	}) 	
</script>
<div class="search searchfoot">
    <form  target="_blank" name="f2" action="https://aaoe.github.io/cse/search">
        <input type="hidden" value="7520588606970330124" name="s">
        <input type="hidden" value="" name="nsid">
        <input autocomplete="off" maxlength="25" value="" id="kw2" name="q"  class="searchInput s_ipt">
        <input type="submit" class="searchBtn" value="搜索"  id="su" />
        <select name="searchtype" class="search-option" id="search-option" style="display:none;">
            <option value="title" selected='1'>检索标题</option>
             <option value="titlekeyword">智能模糊</option>
         </select>
    </form>
</div>
<div class="bot"><a href="../../index.html">古典小说</a>|<a href="https://aaoe.github.io/shige/">唐诗</a>|<a href="https://aaoe.github.io/songci/">宋词</a>|<a href="https://aaoe.github.io/jingbu/">经部</a>|<a href="https://aaoe.github.io/shishu/">史书</a>|<a href="https://aaoe.github.io/zibu/">子部</a>|<a href="https://aaoe.github.io/cifu/">辞赋</a>|<a href="https://aaoe.github.io/yuanqu/">元曲</a> </div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>


</div>
<span style="display:none;">
<script>
var _hmt = _hmt || [];
(function() {
  var hm = document.createElement("script");
  hm.src = "../../../../hm.baidu.com/hm10d6.js?dc0cf2a0b65b7ab8ee179596732b745a";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
</span>

</body>

<!-- Mirrored from https://aaoe.github.io/gudianxiaoshuo/bijixiaoshuo/nvliaozhaizhiyi/50459.html by HTTrack Website Copier/3.x [XR&CO'2014], Sat, 12 Oct 2024 12:01:10 GMT -->
</html>



