<!DOCTYPE HTML>
<html>

<!-- Mirrored from https://aaoe.github.io/gudianxiaoshuo/bijixiaoshuo/nvliaozhaizhiyi/50505.html by HTTrack Website Copier/3.x [XR&CO'2014], Sat, 12 Oct 2024 12:01:10 GMT -->
<head>
<meta charset="gb2312">
<title>刘妪_女聊斋志异</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<meta http-equiv="Cache-Control" content="no-transform" />
<meta http-equiv="Cache-Control" content="no-siteapp" />
<meta name="MobileOptimized" content="width"/>
<meta name="HandheldFriendly" content="true"/>
<meta http-equiv="X-UA-Compatible" content="IE=Edge,chrome=1" /> 
<script src="../../../js/jquery.js" type="text/javascript"></script>
<script src="../../../js/pc.html" type="text/javascript"></script>
<script src="../../../js/mpp168.js" type="text/javascript"></script>
<link href="../../../css/wap2011.css" rel="stylesheet" type="text/css" />
<link rel="canonical"  href="https://aaoe.github.io/gudianxiaoshuo/bijixiaoshuo/nvliaozhaizhiyi/50505.html">
</head>
<body class="body">
<div class="mtop"> <a href="https://aaoe.github.io/" class="mindex"><img src="../../../images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> ・ <a href="index.html">女聊斋志异</a></i></div>
  <span class="mmenu" id="mmenu"><img src="../../../images/mmenu.png" alt="目录" /></span> </div>
<div class="mnav" id="mnav">
 <a href='https://aaoe.github.io/'>首页</a> <a href="../../index.html">古典小说</a> <a href="https://aaoe.github.io/shige/">唐诗</a> <a href="https://aaoe.github.io/songci/">宋词</a> <a href="https://aaoe.github.io/jingbu/">经部</a> <a href="https://aaoe.github.io/shishu/">史书</a> <a href="https://aaoe.github.io/zibu/">子部</a> <a href="https://aaoe.github.io/cifu/">辞赋</a> <a href="https://aaoe.github.io/yuanqu/">元曲</a> 
</div>
<div class="search searchtop">
  <form  target="_blank" name="f2" action="https://aaoe.github.io/cse/search">
    <input type="hidden" value="7520588606970330124" name="s">
    <input type="hidden" value="" name="nsid">
    <input autocomplete="off" maxlength="25" value="" id="kw2" name="q"  class="searchInput s_ipt">
    <input type="submit" class="searchBtn" value="搜索"  id="su" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>


<div class="daohang" id="daohang"><strong>位置:</strong><a href='https://aaoe.github.io/'>主页</a> > <a href='../../index.html'>古典小说</a> > <a href='../index.html'>笔记小说</a> > <a href='index.html'>女聊斋志异</a> > </div>
<div class="con1" id="con1"><script type="text/javascript">push168("mytop");</script></div>
<div class="kind">
    <h1 class="h11">刘妪</h1>
</div>
<div class="mingzhuPage mingzhuPage1"><a href='50504.html'>【上一篇】</a> <a href="index.html" title="女聊斋志异" class="returnIndex">【回目录】</a>
<a href='50506.html'>【下一篇】</a> </div>
<div class="articleContent" id="articleContent">
    <p><b class=maintext>刘妪</b></p><p>
刘妪者，所出姓氏及其夫名皆不得知，但相传籍隶无极云。初，妪对门黄姓，家资丰厚。有女，幼字保定柳芳华之子和为妻。柳亦素封，迨芳华死，家遂贫。和不能具婚资，且难度日，徒步诣黄，冀其念翁婚之情而周恤之。谁知黄闻柳贫，早有悔心，见和往彼，嘱阍者拒不纳。保定至无极，相距数百里。和之来，未裹三日粮，衣敝履穿，彳亍门外，冷风刺骨，饥火烧心，进退无路，惟欲觅死。妪见之，问其所来，和告之故。妪怜而留于家，具食焉。又诣黄所，谓黄曰：“贫富命也。富者有时而贫，贫者遂不复富哉？柳郎为君家婿，不能因其贫而改婚于女。今迢迢远来，理宜收恤，若以贫而弃之，则为不义，且难逃乡邻物议。予睹柳郎，境况虽苦，而相貌清秀，厄运退，自有佳境也。君即不订婚期，亦宜赠资以遣之。”反复开导，黄终不听。妪归检箧中所获钱三百，授令归。黄女知父有悔婚意，恒涕泣不食，誓不他适。后黄遭盗劫，室中席卷一空。不逾年，又涉大讼，家遂萧条。谋质女于西贾，议聘金五十，已交纳矣。女闻之，夜遁，垢面乞食而赴保定，诣夫家与和合卺焉。黄觅女无耗，质财已散用过半，西贾疑其匿女吞金，欲扭黄赴官。</p><p>
黄有口难辩，只得券宅作偿而后己。和自女合婚后，家忽暴富，且登贤书，车马盈门，较昔年父在犹@赫也。念妪旧德，爰命驾诣无极，报以百金；衣装华丽，仆马美都，道溢街巷。黄夫妇闻之，懊悔自伤。恐其来订婚期，女已无存，从何答应，闭户不敢出窥。妪初不知女已归和也，亦防其倩妪传语，订期迎娶。遂杀鸡为黍，沽酒话旧。细述黄氏家贫，质女于贾，女遁无迹，深为欷，和但侧目而听，亦不实告，促妪治装，载以俱归，入门见女，大骇。女缅陈其详，妪曰：“有此美志，应有此善报也。”女又为妪制新衣，上下华好。留数目，遣仆马送之归。妪诣黄报女耗，黄私喜女有下落，而无颜见婿，且难入女之门也。因令妻伪为卖花者，偕妪至和家。母女相见，而不敢使和知。一日，黄妻方与女坐，和入，不及走避，和怒叱詈。妪急进曰：“此老身爪葛，卖花者。”和始霁颜令坐。妪急同黄妻回家。其妻怨夫之不应质女于贾也，致女不敢认母，终日嘈嘈。妪念黄妻之无他也，再过和，再三劝导，始由妪引黄夫妇偕至保定，而认翁婿焉。吁！未来之事难定也。若以目前之境而定终身，则失之远矣，故史载朱翁子、苏秦二传，专就其贫苦轻视之状后，叙富贵谄迎之况，以醒当世之昏迷。和之事盖近之矣，故记之。<p>
</div>
<div class="mingzhuPage"><a href='50504.html'>【上一篇】</a> <a href="index.html" title="女聊斋志异" class="returnIndex">【回目录】</a>
<a href='50506.html'>【下一篇】</a> </div>
<div class="line"></div>
<div class="con2" id="con2"><script type="text/javascript">push168("mybottom");</script></div>
<div class="kind"> <h2>推荐阅读</h2> </div>
<div class="index_list">
    
     <a href="../shierxiao/index.html">&middot;十二笑</a>
    
     <a href="../jiandengyuhua/index.html">&middot;剪灯余话</a>
    
     <a href="../suhuaqingtan/index.html">&middot;俗话倾谈</a>
    
     <a href="../tangzhiyan/index.html">&middot;唐摭言</a>
    
     <a href="../xieduo/index.html">&middot;谐铎</a>
    
     <a href="../lianchengbiwaibian/index.html">&middot;连城璧外编</a>
    
     <a href="../yanyibian/index.html">&middot;艳异编</a>
    
     <a href="../hanmoyingxiongji/index.html">&middot;汉末英雄记</a>
    
     <a href="../jiuzhouchunqiu/index.html">&middot;九州春秋</a>
    
     <a href="../suitangjiahua/index.html">&middot;隋唐嘉话</a>
     
</div>
<div class="con3" id="con3">
  <script type="text/javascript">push168("image3");</script>
</div>
<script src="https://aaoe.github.io/templets/css/my1.js" type="text/javascript"></script>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
	}) 	
</script>
<div class="search searchfoot">
    <form  target="_blank" name="f2" action="https://aaoe.github.io/cse/search">
        <input type="hidden" value="7520588606970330124" name="s">
        <input type="hidden" value="" name="nsid">
        <input autocomplete="off" maxlength="25" value="" id="kw2" name="q"  class="searchInput s_ipt">
        <input type="submit" class="searchBtn" value="搜索"  id="su" />
        <select name="searchtype" class="search-option" id="search-option" style="display:none;">
            <option value="title" selected='1'>检索标题</option>
             <option value="titlekeyword">智能模糊</option>
         </select>
    </form>
</div>
<div class="bot"><a href="../../index.html">古典小说</a>|<a href="https://aaoe.github.io/shige/">唐诗</a>|<a href="https://aaoe.github.io/songci/">宋词</a>|<a href="https://aaoe.github.io/jingbu/">经部</a>|<a href="https://aaoe.github.io/shishu/">史书</a>|<a href="https://aaoe.github.io/zibu/">子部</a>|<a href="https://aaoe.github.io/cifu/">辞赋</a>|<a href="https://aaoe.github.io/yuanqu/">元曲</a> </div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>


</div>
<span style="display:none;">
<script>
var _hmt = _hmt || [];
(function() {
  var hm = document.createElement("script");
  hm.src = "../../../../hm.baidu.com/hm10d6.js?dc0cf2a0b65b7ab8ee179596732b745a";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
</span>

</body>

<!-- Mirrored from https://aaoe.github.io/gudianxiaoshuo/bijixiaoshuo/nvliaozhaizhiyi/50505.html by HTTrack Website Copier/3.x [XR&CO'2014], Sat, 12 Oct 2024 12:01:10 GMT -->
</html>



