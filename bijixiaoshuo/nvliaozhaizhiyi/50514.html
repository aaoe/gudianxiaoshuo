<!DOCTYPE HTML>
<html>

<!-- Mirrored from https://aaoe.github.io/gudianxiaoshuo/bijixiaoshuo/nvliaozhaizhiyi/50514.html by HTTrack Website Copier/3.x [XR&CO'2014], Sat, 12 Oct 2024 12:01:10 GMT -->
<head>
<meta charset="gb2312">
<title>裴航_女聊斋志异</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<meta http-equiv="Cache-Control" content="no-transform" />
<meta http-equiv="Cache-Control" content="no-siteapp" />
<meta name="MobileOptimized" content="width"/>
<meta name="HandheldFriendly" content="true"/>
<meta http-equiv="X-UA-Compatible" content="IE=Edge,chrome=1" /> 
<script src="../../../js/jquery.js" type="text/javascript"></script>
<script src="../../../js/pc.html" type="text/javascript"></script>
<script src="../../../js/mpp168.js" type="text/javascript"></script>
<link href="../../../css/wap2012.css" rel="stylesheet" type="text/css" />
<link rel="canonical"  href="https://aaoe.github.io/gudianxiaoshuo/bijixiaoshuo/nvliaozhaizhiyi/50514.html">
</head>
<body class="body">
<div class="mtop"> <a href="https://aaoe.github.io/" class="mindex"><img src="../../../images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> ・ <a href="index.html">女聊斋志异</a></i></div>
  <span class="mmenu" id="mmenu"><img src="../../../images/mmenu.png" alt="目录" /></span> </div>
<div class="mnav" id="mnav">
 <a href='https://aaoe.github.io/'>首页</a> <a href="../../index.html">古典小说</a> <a href="https://aaoe.github.io/shige/">唐诗</a> <a href="https://aaoe.github.io/songci/">宋词</a> <a href="https://aaoe.github.io/jingbu/">经部</a> <a href="https://aaoe.github.io/shishu/">史书</a> <a href="https://aaoe.github.io/zibu/">子部</a> <a href="https://aaoe.github.io/cifu/">辞赋</a> <a href="https://aaoe.github.io/yuanqu/">元曲</a> 
</div>
<div class="search searchtop">
  <form  target="_blank" name="f2" action="https://aaoe.github.io/cse/search">
    <input type="hidden" value="7520588606970330124" name="s">
    <input type="hidden" value="" name="nsid">
    <input autocomplete="off" maxlength="25" value="" id="kw2" name="q"  class="searchInput s_ipt">
    <input type="submit" class="searchBtn" value="搜索"  id="su" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>


<div class="daohang" id="daohang"><strong>位置:</strong><a href='https://aaoe.github.io/'>主页</a> > <a href='../../index.html'>古典小说</a> > <a href='../index.html'>笔记小说</a> > <a href='index.html'>女聊斋志异</a> > </div>
<div class="con1" id="con1"><script type="text/javascript">push168("mytop");</script></div>
<div class="kind">
    <h1 class="h11">裴航</h1>
</div>
<div class="mingzhuPage mingzhuPage1"><a href='50513.html'>【上一篇】</a> <a href="index.html" title="女聊斋志异" class="returnIndex">【回目录】</a>
<a href='50515.html'>【下一篇】</a> </div>
<div class="articleContent" id="articleContent">
    <p><b class=maintext>裴航</b></p><p>
裴航，唐长庆中书生，因下第游于鄂渚，谒故旧崔相国赠钱二十万，遂挈归于京，因雇巨舟裁于襄汉。闻同载有樊夫人，国色也。航无由睹面，因侍婢袅烟而达诗一章曰：“向为胡越犹怀想，况遇天仙隔锦屏，傥若玉京朝会去，愿随鸾鹤入青冥。”数日后，夫人亦使袅烟答诗一章云：“一饮琼浆百感生，玄霜捣尽见云英，蓝桥便是神仙窟，何必崎岖上玉京。”航览之，空愧佩而已，然亦不能洞达诗之旨意。及抵襄汉，夫人使婢挈妆奁不辞而去。航遍求访，竟无踪迹。后经蓝桥驿，因渴甚，下道求饮。见茅屋三四间，有老妪缉麻其下，航揖妪求浆，妪咄曰：“云英，携一瓯浆来。郎君饮。”航忆夫人诗有云英之句，正讶之，俄苇箔之下，双手如玉，捧出瓷瓯。航接饮之不啻玉液也。因还瓯，遽揭箔见一女子，光彩照人，航爱慕不已，因白妪曰：“某仆马甚乏，愿少憩于此。”妪曰：“任郎君自便耳。”良久告妪曰：“向睹小娘子艳丽惊人，姿容耀世，所以踌蹰而不能去，愿纳厚礼而取之可乎？”妪曰：“老病只有此孙女。昨有神仙与灵药一刀圭，但须玉杵臼，捣之百日，方可就吞，若欲娶此女者，须得玉杵臼，其余金帛吾无用处耳。”航拜谢曰：“愿以百日为期，必携杵臼至。幸无复许人。”妪曰：“如约。”航至京遍访玉杵臼，忽遇一货玉翁曰：“近有一玉杵臼，非二百缗不可得。”航乃倾囊兼卖仆马，方及其值，辄步骤独携而抵蓝桥，妪见大笑曰：“世间有如此信士乎？”遂许以为婚，女亦微笑曰：“虽然更为捣药百日，方议婚好。”亦于襟带间解药付航，航即捣之，每夜犹闻捣药声，航窥之，见玉兔持杵而舂，百日足，妪持药而吞之曰：“吾当入洞而告姻戚，为裴郎具帏帐。”遂挈女入山，谓航曰：“但少留此。”逡巡，车马隶人迎航，见一大第连云，朱扉晃目，仙童侍女引航入帐就礼讫。航拜妪不任感荷！及引见诸姻戚，皆神仙中人。一女仙鬟髻霓衣，云是妻之姊，航拜讫，女仙曰：“裴郎不意鄂渚同舟而抵襄汉乎？”航愧谢左右曰：“是小娘子之姊，云翘夫人刘纲仙君之妻也。已列高真为玉皇之女史。”妪遂将航夫妻入玉峰洞中，琼楼珠室而居之，饵以绛雪琼英之丹，体渐清虚，毛发绀绿，神化自在，超为上仙。至太和中，友人卢颢遇之蓝桥驿之西，备说得道之事，乃赠蓝田美玉十斤，紫府云丹一粒，颢稽颡请曰：“兄既得道，乞一言惠教。”航曰：“老子云：‘虚其心。实其腹。’”颢犹懵然，复语之曰：“心多妄想，腹漏<u>一</u>精<u>一</u>液，虚实可知也。”言讫，忽不见。<p>
</div>
<div class="mingzhuPage"><a href='50513.html'>【上一篇】</a> <a href="index.html" title="女聊斋志异" class="returnIndex">【回目录】</a>
<a href='50515.html'>【下一篇】</a> </div>
<div class="line"></div>
<div class="con2" id="con2"><script type="text/javascript">push168("mybottom");</script></div>
<div class="kind"> <h2>推荐阅读</h2> </div>
<div class="index_list">
    
     <a href="../shierxiao/index.html">&middot;十二笑</a>
    
     <a href="../jiandengyuhua/index.html">&middot;剪灯余话</a>
    
     <a href="../suhuaqingtan/index.html">&middot;俗话倾谈</a>
    
     <a href="../tangzhiyan/index.html">&middot;唐摭言</a>
    
     <a href="../xieduo/index.html">&middot;谐铎</a>
    
     <a href="../lianchengbiwaibian/index.html">&middot;连城璧外编</a>
    
     <a href="../yanyibian/index.html">&middot;艳异编</a>
    
     <a href="../hanmoyingxiongji/index.html">&middot;汉末英雄记</a>
    
     <a href="../jiuzhouchunqiu/index.html">&middot;九州春秋</a>
    
     <a href="../suitangjiahua/index.html">&middot;隋唐嘉话</a>
     
</div>
<div class="con3" id="con3">
  <script type="text/javascript">push168("image3");</script>
</div>
<script src="https://aaoe.github.io/templets/css/my1.js" type="text/javascript"></script>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
	}) 	
</script>
<div class="search searchfoot">
    <form  target="_blank" name="f2" action="https://aaoe.github.io/cse/search">
        <input type="hidden" value="7520588606970330124" name="s">
        <input type="hidden" value="" name="nsid">
        <input autocomplete="off" maxlength="25" value="" id="kw2" name="q"  class="searchInput s_ipt">
        <input type="submit" class="searchBtn" value="搜索"  id="su" />
        <select name="searchtype" class="search-option" id="search-option" style="display:none;">
            <option value="title" selected='1'>检索标题</option>
             <option value="titlekeyword">智能模糊</option>
         </select>
    </form>
</div>
<div class="bot"><a href="../../index.html">古典小说</a>|<a href="https://aaoe.github.io/shige/">唐诗</a>|<a href="https://aaoe.github.io/songci/">宋词</a>|<a href="https://aaoe.github.io/jingbu/">经部</a>|<a href="https://aaoe.github.io/shishu/">史书</a>|<a href="https://aaoe.github.io/zibu/">子部</a>|<a href="https://aaoe.github.io/cifu/">辞赋</a>|<a href="https://aaoe.github.io/yuanqu/">元曲</a> </div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>


</div>
<span style="display:none;">
<script>
var _hmt = _hmt || [];
(function() {
  var hm = document.createElement("script");
  hm.src = "../../../../hm.baidu.com/hm10d6.js?dc0cf2a0b65b7ab8ee179596732b745a";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
</span>

</body>

<!-- Mirrored from https://aaoe.github.io/gudianxiaoshuo/bijixiaoshuo/nvliaozhaizhiyi/50514.html by HTTrack Website Copier/3.x [XR&CO'2014], Sat, 12 Oct 2024 12:01:10 GMT -->
</html>



