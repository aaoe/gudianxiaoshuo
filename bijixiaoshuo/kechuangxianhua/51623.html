<!DOCTYPE HTML>
<html>

<!-- Mirrored from https://aaoe.github.io/gudianxiaoshuo/bijixiaoshuo/kechuangxianhua/51623.html by HTTrack Website Copier/3.x [XR&CO'2014], Sat, 12 Oct 2024 12:01:11 GMT -->
<head>
<meta charset="gb2312">
<title>义　仆_客窗闲话</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<meta http-equiv="Cache-Control" content="no-transform" />
<meta http-equiv="Cache-Control" content="no-siteapp" />
<meta name="MobileOptimized" content="width"/>
<meta name="HandheldFriendly" content="true"/>
<meta http-equiv="X-UA-Compatible" content="IE=Edge,chrome=1" /> 
<script src="../../../js/jquery.js" type="text/javascript"></script>
<script src="../../../js/pc.html" type="text/javascript"></script>
<script src="../../../js/mpp168.js" type="text/javascript"></script>
<link href="../../../css/wap2011.css" rel="stylesheet" type="text/css" />
<link rel="canonical"  href="https://aaoe.github.io/gudianxiaoshuo/bijixiaoshuo/kechuangxianhua/51623.html">
</head>
<body class="body">
<div class="mtop"> <a href="https://aaoe.github.io/" class="mindex"><img src="../../../images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> ・ <a href="index.html">客窗闲话</a></i></div>
  <span class="mmenu" id="mmenu"><img src="../../../images/mmenu.png" alt="目录" /></span> </div>
<div class="mnav" id="mnav">
 <a href='https://aaoe.github.io/'>首页</a> <a href="../../index.html">古典小说</a> <a href="https://aaoe.github.io/shige/">唐诗</a> <a href="https://aaoe.github.io/songci/">宋词</a> <a href="https://aaoe.github.io/jingbu/">经部</a> <a href="https://aaoe.github.io/shishu/">史书</a> <a href="https://aaoe.github.io/zibu/">子部</a> <a href="https://aaoe.github.io/cifu/">辞赋</a> <a href="https://aaoe.github.io/yuanqu/">元曲</a> 
</div>
<div class="search searchtop">
  <form  target="_blank" name="f2" action="https://aaoe.github.io/cse/search">
    <input type="hidden" value="7520588606970330124" name="s">
    <input type="hidden" value="" name="nsid">
    <input autocomplete="off" maxlength="25" value="" id="kw2" name="q"  class="searchInput s_ipt">
    <input type="submit" class="searchBtn" value="搜索"  id="su" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>


<div class="daohang" id="daohang"><strong>位置:</strong><a href='https://aaoe.github.io/'>主页</a> > <a href='../../index.html'>古典小说</a> > <a href='../index.html'>笔记小说</a> > <a href='index.html'>客窗闲话</a> > </div>
<div class="con1" id="con1"><script type="text/javascript">push168("mytop");</script></div>
<div class="kind">
    <h1 class="h11">义　仆</h1>
</div>
<div class="mingzhuPage mingzhuPage1"><a href='51622.html'>【上一篇】</a> <a href="index.html" title="客窗闲话" class="returnIndex">【回目录】</a>
<a href='51624.html'>【下一篇】</a> </div>
<div class="articleContent" id="articleContent">
    <p>　　江左望族某氏，其父为太守，贿赂公行，纳资至数十万之富，犹孳孽搜求。有司阍之仆高禄者，恒劝谏其主曰：“非义之财，悖入者必悖出，况膝下仅有一公子，若恃其富有，则志气纵佚，恐不得上达矣。”太守心是之，然不能从也。未几太守夫妇相继卒，禄护其眷属回籍，少君骄甚，禄裁之以礼，少君怒，立逐之。</p><p>　　自禄去后，益无忌惮，日挟千金，觅局纵博，不尽不归。于是为利之徒，从而诱引之，不数年家财罄尽，货及房产，万金之业，甫书契券，不及转手，一掷而去。渐及衣物，又数月而空诸所有。家人星散，即其相与之淫朋昵友，亦引避不遑，遂与匪徒为伍。登城席地之局，犹日为之。不觉囊空爨绝，仰屋而嗟。其少夫人，江南宦室之女，美而贤，惟拘以顺为正之义，从无反目事。是时牛衣对泣，正无可如何间，有匪徒索逋登门，瞥见少夫人，谓少君曰：“尔家有如许大财，犹诈贫耶？”少君曰：“无之。”匪徒笑挽之出曰：“适所见之艳者，是尔妻耶？”少君曰：“是也。”曰：“是值千金，能舍之，则不患无资。”少君叱曰：“是何言欤！我纵贫窭，为一邑之臣族，非但不能卖妻，亦谁敢娶之哉？”匪哂曰：“呆哉，有此尤物，既不能自活，又不以与人，同为饿殍，奚济于事？若载往远方，则苏扬妓室，必重价相求，诓而货之，其谁得而闻哉？况尔得此身价，不仅宿逋顿清，依然裘马翩翩之佳公子矣。方知我辈之深谋远虑也。”少君踌躇不忍，群匪力赞之，意遂决。归谓其妻曰：“升斗难谋，何以度日？闻汝兄弟有告养亲回者，我与汝投之，必能相济。”少夫人愿见其母，欣然从之。遂假资匪徒，买舟赴吴下，匪徒已先至妓室，宣扬少妇之色超前绝后，可冠古今。鸨姥乐从，匪曰：“是犹良家妇，不可直告以故，须设法觐之，诱入汝家，则惟命是从矣。”匪与鸨姥伪作仆妇，传太夫人命，遣来慰问者，见妇姿容果如所说，邀少君去，以五百金立券，备衣饰，遣婢女，以舆迎之。至则门第轩昂，居然大家。登堂入室，奉有白眉神像，命之拜。少夫人觉有异，问太夫人所在，鸨姥笑曰：“尔已为本夫所售作我家新妇，我即尔母，何来太夫人耶？”少夫人悟入骗局，忿不顾身，以首触墙，只求速毙，幸人众拦拒之，得勿伤。鸨姥怒喝健妇五六人，拥之入后楼，尽褫其衣裳，以巨索反缚手足，悬于梁，鞭挞无算，体无完肤，训之曰：“从则锦衣玉食，惟尔所欲。否则日三百鞭，求死未得。”少夫人悲啼不答，日夜不绝声，勺饮不入口。鸨姥无可如何。</p><p>　　适其楼之东有参业主人，闻其邻哭声哀恸，旦夕不得宁，心为不平。乃召鸨姥责之曰：“吾知汝家勒良妇为娼妓，不从则威胁之，事本不可，今更忍心害理，惨不可闻。若有伤人命，势必累及邻人，汝不改过，吾当预鸣诸官矣。”鸨姥谢过，且曰：“妇人水性杨花，未有不可教训者。今此妇铁石居心，实所罕觏。”主人悯其贞烈，愿见之。鸨姥引至楼上，望见颜色，大骇而退，曰：“吾给汝值，此妇归吾可也。”鸨姥敢不从命，使数人扶而去之。是时少夫人手足痹弱，不能自主。比及门，主人使健婢负之入，设座于中庭，纳少夫人上座，主人具衣冠，率妻妾子女再拜，跪而告曰：“老奴数载睽违，讵知少夫人受此大辱，奴罪通天矣。”少夫人熟视之，始识主人为高禄。悲噎而语之故，禄亦挥泪曰：“奴早知少主之不能成立，不意其败类至此，奴闻大舅爷督学滇南，二四两舅爷供职词林，太夫人在都中康乐，讵知少夫人若是窘辱耶？奴当先遣儿辈入都报闻，然后奴夫妇亲进少夫人归宁可也。”遂供奉于高禄之家。</p><p>　　惟少君卖妻之赀不久又罄，怨及匪徒，匪曰：“尔妻此际想必名压花街，宠专金屋矣，乘其盛时，我等偕往妓室，以买良为贱，诈彼假母，不惧不发财也。”从之。鸨姥正怒无可迁之际，闻若辈言，操杖逐之。匪挟少君鸣于县，其大令为太守之门人，见词骇然，正欲勘其事，适高禄闻之，夜见大令，达其情曰：“少主来，不可使知之，恐搅扰不已，则少主母与小人皆不得安其所矣。”遂出四百金，请以官项断与少主，劝令改过谋生，尚可为也。大令义之，从其言，传少君与匪至，重惩匪徒，与少君金而教之迁善。禄始送少夫人入都，依其兄弟以终。</p><p>　　芗{曰：嗟乎，孝也而在女，义也而在仆。彼俨然人上者，反以不孝不义成其名。此古今之变局，亦运会之迁移，所以明季缙绅为闯贼拷掠者，自取之也。</p>
</div>
<div class="mingzhuPage"><a href='51622.html'>【上一篇】</a> <a href="index.html" title="客窗闲话" class="returnIndex">【回目录】</a>
<a href='51624.html'>【下一篇】</a> </div>
<div class="line"></div>
<div class="con2" id="con2"><script type="text/javascript">push168("mybottom");</script></div>
<div class="kind"> <h2>推荐阅读</h2> </div>
<div class="index_list">
    
     <a href="../shierxiao/index.html">&middot;十二笑</a>
    
     <a href="../jiandengyuhua/index.html">&middot;剪灯余话</a>
    
     <a href="../suhuaqingtan/index.html">&middot;俗话倾谈</a>
    
     <a href="../tangzhiyan/index.html">&middot;唐摭言</a>
    
     <a href="../xieduo/index.html">&middot;谐铎</a>
    
     <a href="../lianchengbiwaibian/index.html">&middot;连城璧外编</a>
    
     <a href="../yanyibian/index.html">&middot;艳异编</a>
    
     <a href="../hanmoyingxiongji/index.html">&middot;汉末英雄记</a>
    
     <a href="../jiuzhouchunqiu/index.html">&middot;九州春秋</a>
    
     <a href="../suitangjiahua/index.html">&middot;隋唐嘉话</a>
     
</div>
<div class="con3" id="con3">
  <script type="text/javascript">push168("image3");</script>
</div>
<script src="https://aaoe.github.io/templets/css/my1.js" type="text/javascript"></script>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
	}) 	
</script>
<div class="search searchfoot">
    <form  target="_blank" name="f2" action="https://aaoe.github.io/cse/search">
        <input type="hidden" value="7520588606970330124" name="s">
        <input type="hidden" value="" name="nsid">
        <input autocomplete="off" maxlength="25" value="" id="kw2" name="q"  class="searchInput s_ipt">
        <input type="submit" class="searchBtn" value="搜索"  id="su" />
        <select name="searchtype" class="search-option" id="search-option" style="display:none;">
            <option value="title" selected='1'>检索标题</option>
             <option value="titlekeyword">智能模糊</option>
         </select>
    </form>
</div>
<div class="bot"><a href="../../index.html">古典小说</a>|<a href="https://aaoe.github.io/shige/">唐诗</a>|<a href="https://aaoe.github.io/songci/">宋词</a>|<a href="https://aaoe.github.io/jingbu/">经部</a>|<a href="https://aaoe.github.io/shishu/">史书</a>|<a href="https://aaoe.github.io/zibu/">子部</a>|<a href="https://aaoe.github.io/cifu/">辞赋</a>|<a href="https://aaoe.github.io/yuanqu/">元曲</a> </div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>


</div>
<span style="display:none;">
<script>
var _hmt = _hmt || [];
(function() {
  var hm = document.createElement("script");
  hm.src = "../../../../hm.baidu.com/hm10d6.js?dc0cf2a0b65b7ab8ee179596732b745a";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
</span>

</body>

<!-- Mirrored from https://aaoe.github.io/gudianxiaoshuo/bijixiaoshuo/kechuangxianhua/51623.html by HTTrack Website Copier/3.x [XR&CO'2014], Sat, 12 Oct 2024 12:01:11 GMT -->
</html>



