<!DOCTYPE HTML>
<html>

<!-- Mirrored from https://aaoe.github.io/gudianxiaoshuo/bijixiaoshuo/kechuangxianhua/51627.html by HTTrack Website Copier/3.x [XR&CO'2014], Sat, 12 Oct 2024 12:01:11 GMT -->
<head>
<meta charset="gb2312">
<title>瘦　马_客窗闲话</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<meta http-equiv="Cache-Control" content="no-transform" />
<meta http-equiv="Cache-Control" content="no-siteapp" />
<meta name="MobileOptimized" content="width"/>
<meta name="HandheldFriendly" content="true"/>
<meta http-equiv="X-UA-Compatible" content="IE=Edge,chrome=1" /> 
<script src="../../../js/jquery.js" type="text/javascript"></script>
<script src="../../../js/pc.html" type="text/javascript"></script>
<script src="../../../js/mpp168.js" type="text/javascript"></script>
<link href="../../../css/wap2011.css" rel="stylesheet" type="text/css" />
<link rel="canonical"  href="https://aaoe.github.io/gudianxiaoshuo/bijixiaoshuo/kechuangxianhua/51627.html">
</head>
<body class="body">
<div class="mtop"> <a href="https://aaoe.github.io/" class="mindex"><img src="../../../images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> ・ <a href="index.html">客窗闲话</a></i></div>
  <span class="mmenu" id="mmenu"><img src="../../../images/mmenu.png" alt="目录" /></span> </div>
<div class="mnav" id="mnav">
 <a href='https://aaoe.github.io/'>首页</a> <a href="../../index.html">古典小说</a> <a href="https://aaoe.github.io/shige/">唐诗</a> <a href="https://aaoe.github.io/songci/">宋词</a> <a href="https://aaoe.github.io/jingbu/">经部</a> <a href="https://aaoe.github.io/shishu/">史书</a> <a href="https://aaoe.github.io/zibu/">子部</a> <a href="https://aaoe.github.io/cifu/">辞赋</a> <a href="https://aaoe.github.io/yuanqu/">元曲</a> 
</div>
<div class="search searchtop">
  <form  target="_blank" name="f2" action="https://aaoe.github.io/cse/search">
    <input type="hidden" value="7520588606970330124" name="s">
    <input type="hidden" value="" name="nsid">
    <input autocomplete="off" maxlength="25" value="" id="kw2" name="q"  class="searchInput s_ipt">
    <input type="submit" class="searchBtn" value="搜索"  id="su" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>


<div class="daohang" id="daohang"><strong>位置:</strong><a href='https://aaoe.github.io/'>主页</a> > <a href='../../index.html'>古典小说</a> > <a href='../index.html'>笔记小说</a> > <a href='index.html'>客窗闲话</a> > </div>
<div class="con1" id="con1"><script type="text/javascript">push168("mytop");</script></div>
<div class="kind">
    <h1 class="h11">瘦　马</h1>
</div>
<div class="mingzhuPage mingzhuPage1"><a href='51626.html'>【上一篇】</a> <a href="index.html" title="客窗闲话" class="returnIndex">【回目录】</a>
<a href='51628.html'>【下一篇】</a> </div>
<div class="articleContent" id="articleContent">
    <p>　　金陵匪徒，有在四方贩买幼女，选其俊秀者，调理其肌肤，修饰其衣履，延师教之，凡书画琴棋，箫笛管弦之类，无一不能。及瓜，则重价售与宦室富商为妾，或竟入妓院，名之曰“养瘦马”。遇有贫家好女子，则百计诱之，有受其诳追悔莫及者，不知凡几。时有滇人徐邻哉，为上元令，因案墨误有亏帑项，忧郁以卒，亲友奴仆皆星散，惟遗孺人弱女，茕茕流寓。因逋负赁值已多，被寓主驱逐，惟求佣作女工。有人引入瘦马家，不知也。其家以老妪主政，家人婢仆数十人，咸尊之曰“老太太”。教师十余人，诸秀女各有所业，称妪为母、为祖母、为老老者，莫不娇容丽质，举止安娴。其家法，则三尺之童，非奉呼唤，不敢入中门，规矩井然，宛尔大家风范。所雇徐孺人，教诸女刺绣耳。见其带女来，年逋十三四，秀外慧中，超越诸女之上，妪甚怜之。因俾母女与己共食，易女以时服，嘱同诸女入塾读书，暇时调琴作画，以及吹弹歌舞之事，与女伴逞能竞敏，亦精绝无伦。</p><p>　　当徐孺人初至时，问妪门第，则以丈夫子皆外出服官，仅留诸女在家作伴伪答，孺人信之。荏苒三年，女已及笄，嘱妪为之择婿，欣然从之。未几报某公子欲相女，先命诸女次第出，皆不中选。遂华装徐女欲出，孺人止之曰：“此非大家所为。”妪曰：“金陵风俗皆如是，不能违也。”不得已而去。至中堂，见公子髯而伟，仆从甚众，有指点肥瘦者，有品评妍媸者。见孺人偕女来，公子傲不为礼，坐而观之。一仆指之曰：“此女骨秀神清，超前绝后，诚尤物也。”公子亦鼓掌赞叹曰：“不意粪壤中竟产灵芝。”众仆见如公子意，皆曰：“千金值无多耳，不乘此时定之，佳人难再得矣。”女拉孺人俯首入，谓妪曰：“如此不堪，必非正配，我不愿也。”妪笑曰：“汝家一贫至此，谁与为婚？由小星而缓图之，宠荣之日，夺嫡何难？况此公子父官极品，家资巨万，若母随女嫁，则终身吃着不尽，而我亦藉沾余润，非一举而两得乎？”女闻之大啼，拔簪脱衣掷妪曰：“还我故袄，我愿与母丐而死，不愿辱而生也。”孺人亦怒曰，“如尔所言，直瘦马家所为耳。”妪闻道破其情，微哂曰：“汝母女纵有广大神通，亦跳不出我范围也。饮食教诲于今三年，不值数百金耶？汝女犹我家婢，能不我主也？”女益大啼觅死，妪叱群婢缚之空房，立遂孺人出。</p><p>　　孺人忿甚，问入县之途，欲鸣诸官。遇一媪，询得其情，笑曰：“汝一穷寡妇，思与瘦马为敌，祗自取辱耳。彼非金钱充塞，衙门吏役相与狼狈，焉敢公然作是业耶？”孺人曰：“依汝所言，有死之心，无生之路矣。”媪曰：“勿急，我系官媒，受瘦马之害不浅，与汝同仇。为今之计，汝既有针工之能，可觅一大衙门作活，日与夫人习熟，乘便诉苦衷，或有济也。”孺人不觉首肯，曰：“我何从入大衙门耶？”媪曰：“都堂陈大人谕觅绣娘，此其机也。且即日可进。”孺人求其引荐，偕入督署，夫人见其举止端方，喜而留之。其命伴女公子刺绣。孺人委宛教导，谨慎小心，女公子亦喜，愿与同卧起。孺人恒思忆其女，中夜涕泣，女公子诘得其故，转达其母，夫人为制军言之，制军怒，立召府县官至，面叱之曰：“地方容留人贩，失察之咎，已无可辞。甚至霸占宦室之女，为地方官者，昏愦无知，所司何事耶？”官皆失色，跽请其故。制军以孺人之事告之，勒令密缉严究，刻日申报，如有知风漏网，惟该府县是问。诺诺而退，即率役亲诣瘦马之门，合围而搜之，男妇及女咸获。缘出不意，无一脱逃者。</p><p>　　府县严刑鞫实，拟瘦马家男妇俱外遣，发诸女归其家。遂进徐女入院署与母团聚，感制军恩，相率叩谢。夫人曰：“未也，制军有后命，请孺人权为我女师，将为孺人女择配以完其事。”遂示期观风，集诸生而课之，得两生，文理并优，问一已有妻，一寒士赵生，壮而未娶。复面课之，无伪，以徐女娶之。籍没瘦马财产尽充徐令亏缺外，尚余数千金，并宅一所，为女妆奁。俾赵生安心肄业，是科高魁，连捷南宫，迎孺人而终也。当制军获咎时，值生在籍，亦追随入都，恐仇家有隐害制军者，起居必与共，饮食必先尝，防护之密，谨于亲人。故制军之得以安然无恙者，皆吴、赵二生报之也。</p><p>　　方幼樗云：吴赵二生事，俨然史公《管晏列传》笔法。而一则吴生详叙于前，一则赵生之妻胪陈于首，绝似天际神龙，总不令首尾并见，文心变幻笔墨间，大得烟云之助。</p>
</div>
<div class="mingzhuPage"><a href='51626.html'>【上一篇】</a> <a href="index.html" title="客窗闲话" class="returnIndex">【回目录】</a>
<a href='51628.html'>【下一篇】</a> </div>
<div class="line"></div>
<div class="con2" id="con2"><script type="text/javascript">push168("mybottom");</script></div>
<div class="kind"> <h2>推荐阅读</h2> </div>
<div class="index_list">
    
     <a href="../shierxiao/index.html">&middot;十二笑</a>
    
     <a href="../jiandengyuhua/index.html">&middot;剪灯余话</a>
    
     <a href="../suhuaqingtan/index.html">&middot;俗话倾谈</a>
    
     <a href="../tangzhiyan/index.html">&middot;唐摭言</a>
    
     <a href="../xieduo/index.html">&middot;谐铎</a>
    
     <a href="../lianchengbiwaibian/index.html">&middot;连城璧外编</a>
    
     <a href="../yanyibian/index.html">&middot;艳异编</a>
    
     <a href="../hanmoyingxiongji/index.html">&middot;汉末英雄记</a>
    
     <a href="../jiuzhouchunqiu/index.html">&middot;九州春秋</a>
    
     <a href="../suitangjiahua/index.html">&middot;隋唐嘉话</a>
     
</div>
<div class="con3" id="con3">
  <script type="text/javascript">push168("image3");</script>
</div>
<script src="https://aaoe.github.io/templets/css/my1.js" type="text/javascript"></script>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
	}) 	
</script>
<div class="search searchfoot">
    <form  target="_blank" name="f2" action="https://aaoe.github.io/cse/search">
        <input type="hidden" value="7520588606970330124" name="s">
        <input type="hidden" value="" name="nsid">
        <input autocomplete="off" maxlength="25" value="" id="kw2" name="q"  class="searchInput s_ipt">
        <input type="submit" class="searchBtn" value="搜索"  id="su" />
        <select name="searchtype" class="search-option" id="search-option" style="display:none;">
            <option value="title" selected='1'>检索标题</option>
             <option value="titlekeyword">智能模糊</option>
         </select>
    </form>
</div>
<div class="bot"><a href="../../index.html">古典小说</a>|<a href="https://aaoe.github.io/shige/">唐诗</a>|<a href="https://aaoe.github.io/songci/">宋词</a>|<a href="https://aaoe.github.io/jingbu/">经部</a>|<a href="https://aaoe.github.io/shishu/">史书</a>|<a href="https://aaoe.github.io/zibu/">子部</a>|<a href="https://aaoe.github.io/cifu/">辞赋</a>|<a href="https://aaoe.github.io/yuanqu/">元曲</a> </div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>


</div>
<span style="display:none;">
<script>
var _hmt = _hmt || [];
(function() {
  var hm = document.createElement("script");
  hm.src = "../../../../hm.baidu.com/hm10d6.js?dc0cf2a0b65b7ab8ee179596732b745a";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
</span>

</body>

<!-- Mirrored from https://aaoe.github.io/gudianxiaoshuo/bijixiaoshuo/kechuangxianhua/51627.html by HTTrack Website Copier/3.x [XR&CO'2014], Sat, 12 Oct 2024 12:01:11 GMT -->
</html>



