<!DOCTYPE HTML>
<html>

<!-- Mirrored from https://aaoe.github.io/gudianxiaoshuo/bijixiaoshuo/kechuangxianhua/51616.html by HTTrack Website Copier/3.x [XR&CO'2014], Sat, 12 Oct 2024 12:01:11 GMT -->
<head>
<meta charset="gb2312">
<title>沈竹楼_客窗闲话</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<meta http-equiv="Cache-Control" content="no-transform" />
<meta http-equiv="Cache-Control" content="no-siteapp" />
<meta name="MobileOptimized" content="width"/>
<meta name="HandheldFriendly" content="true"/>
<meta http-equiv="X-UA-Compatible" content="IE=Edge,chrome=1" /> 
<script src="../../../js/jquery.js" type="text/javascript"></script>
<script src="../../../js/pc.html" type="text/javascript"></script>
<script src="../../../js/mpp168.js" type="text/javascript"></script>
<link href="../../../css/wap2011.css" rel="stylesheet" type="text/css" />
<link rel="canonical"  href="https://aaoe.github.io/gudianxiaoshuo/bijixiaoshuo/kechuangxianhua/51616.html">
</head>
<body class="body">
<div class="mtop"> <a href="https://aaoe.github.io/" class="mindex"><img src="../../../images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> ・ <a href="index.html">客窗闲话</a></i></div>
  <span class="mmenu" id="mmenu"><img src="../../../images/mmenu.png" alt="目录" /></span> </div>
<div class="mnav" id="mnav">
 <a href='https://aaoe.github.io/'>首页</a> <a href="../../index.html">古典小说</a> <a href="https://aaoe.github.io/shige/">唐诗</a> <a href="https://aaoe.github.io/songci/">宋词</a> <a href="https://aaoe.github.io/jingbu/">经部</a> <a href="https://aaoe.github.io/shishu/">史书</a> <a href="https://aaoe.github.io/zibu/">子部</a> <a href="https://aaoe.github.io/cifu/">辞赋</a> <a href="https://aaoe.github.io/yuanqu/">元曲</a> 
</div>
<div class="search searchtop">
  <form  target="_blank" name="f2" action="https://aaoe.github.io/cse/search">
    <input type="hidden" value="7520588606970330124" name="s">
    <input type="hidden" value="" name="nsid">
    <input autocomplete="off" maxlength="25" value="" id="kw2" name="q"  class="searchInput s_ipt">
    <input type="submit" class="searchBtn" value="搜索"  id="su" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>


<div class="daohang" id="daohang"><strong>位置:</strong><a href='https://aaoe.github.io/'>主页</a> > <a href='../../index.html'>古典小说</a> > <a href='../index.html'>笔记小说</a> > <a href='index.html'>客窗闲话</a> > </div>
<div class="con1" id="con1"><script type="text/javascript">push168("mytop");</script></div>
<div class="kind">
    <h1 class="h11">沈竹楼</h1>
</div>
<div class="mingzhuPage mingzhuPage1"><a href='51615.html'>【上一篇】</a> <a href="index.html" title="客窗闲话" class="returnIndex">【回目录】</a>
<a href='51617.html'>【下一篇】</a> </div>
<div class="articleContent" id="articleContent">
    <p>　　沈竹楼者，浙右诸生。其父为县吏，有二子，竹楼居长，次子随父业，日有进益，以助饔飧。惟竹楼入泮后，教读自给。妻李氏，亦吏家女，纺织以佐之。既乏精馔以供高堂，而大比之年，反取给于乃父厥弟。是以父母日恹薄之，詈以书痴而虐使其妻。是岁，竹楼病，生徒皆散，益不能支。病痊，谓李氏曰：“予忝为丈夫，而不能仰事俯育，诚自愧恧，然死守蠹简，乌能奋发？戚某幕游楚南，为贵介所尊奉，予拟投之，改习刑名家言，或可致富，卿其勿辞辛苦，相随翁姑，守我三年，若无音耗，是予业勿成，誓死九原，任卿自便。”妇泣诺之。竹楼告贷亲故，得数金，飘然入楚。访其戚，适于月前病殁，竹楼无所依倚，行李俱尽，进退两难，决意自裁，遂潜至方城外之邮亭，解带缢。时有千户张弁，巡檄至此，瞥见之，叱兵往探，体尚温，与千户共解而撅救之。竹楼始苏，询得其故，千户曰：“若既诸生，必能书，请为我记室，我能衣食之，徒死何为？”竹楼从之，为张千户勤司笔札，甚相得也。</p><p>　　不数年，张官至淮帅，淮上鹾商与帅往还者，必晤沈先生，乐其为人和厚，咸赞仰之。帅亦极力推许，而嗟其无业。商体帅意，群请伺公堂，岁奉数百金，竹楼绰有余裕矣。又数年，张帅卒，竹楼为之治丧，送其属归楚，复至淮上。商人益信其笃诚，谋为立鹾业。竹楼不辞劳瘁，会计维精，而上下亲睦，业浸大，分配帑金百万，俨然巨商矣。手下司事者以百计，或劝其广纳妻妾，竹楼不忍负其妇，喟然涕泣，将治装以迎之。</p><p>　　值国家有川楚之变，助饷十万，获赏四品衔，遂置象服霞裳，明金翠之饰数十笥，若者奉父母，若者给妻弟。摒挡毕，泛画舫载珍宝，从者数十人，闯然南旋。见者仰望若巨公，皆侧目视，侧足立。未几，抵武陵，先使豪奴驰报，一乡皆惊，争来问询。竹楼至，父母迎门，弟亦伏谒，亲串趋承，酬应不绝。仰其气象光昌，莫不啧啧称叹曰：“大丈夫当如是也。”竹楼不见其妻，问诸父母，则曰：“儿已显贵，不患无佳妇，何秤谑牵俊敝衤ヒ裳桑遂访妻母，李媪贫病无聊，见婿来声势赫耀，媪惊喜交集，不觉大恸曰：“孰谓郎君死耶，我女无福。”竹楼亟叩所以，媪曰：“郎君勿怪，是汝父母之过。自郎君去后，旋闻凶耗，我女欲殉者再，我以无确信止之。不意汝父母憎其坐食为累，亦欺我各郑不谋而嫁卖于某吏，去数年矣。”竹楼喟然长叹，既而曰：“十年夫妇，宁得忘情，兹虽别抱琵琶，非其本意，可俾予一见不？”媪曰：“一见何妨，即珠还，亦似不难。”遂唤舆迎之。妻见竹楼，不胜悔恨，曰：“郎何绝妾甚，不通一音，翁姑以凶耗为真，致妾不得安于其室。今既决绝矣，又邀妾何为！”</p><p>　　竹楼诉其始末，深恨不早报也。映从者将衣服宝饰为赠，妻置不视，谓媪曰：“想郎君饥矣，母伴之，妾为治馔。”媪出沽酒，而妻入厨下自缢。媪回，惊唤邻人集，抚之已毙。某吏闻之，以威逼鸣官，官唤竹楼，讯得其故，笞吏而释之。竹楼厚葬其妻而回，尽出所带之物，尚值万金，以奉父母。曰：“是足为终养之资，儿无负亲恩，请暂归淮上，迎有日也。”其父母愧且悔，唯唯而已。竹楼回舟，至金山寺止宿，遣其仆从，将帑金缴纳，余资拥载以来，尽输禅室，以佐佛事，因披剃为僧以终。</p>
</div>
<div class="mingzhuPage"><a href='51615.html'>【上一篇】</a> <a href="index.html" title="客窗闲话" class="returnIndex">【回目录】</a>
<a href='51617.html'>【下一篇】</a> </div>
<div class="line"></div>
<div class="con2" id="con2"><script type="text/javascript">push168("mybottom");</script></div>
<div class="kind"> <h2>推荐阅读</h2> </div>
<div class="index_list">
    
     <a href="../shierxiao/index.html">&middot;十二笑</a>
    
     <a href="../jiandengyuhua/index.html">&middot;剪灯余话</a>
    
     <a href="../suhuaqingtan/index.html">&middot;俗话倾谈</a>
    
     <a href="../tangzhiyan/index.html">&middot;唐摭言</a>
    
     <a href="../xieduo/index.html">&middot;谐铎</a>
    
     <a href="../lianchengbiwaibian/index.html">&middot;连城璧外编</a>
    
     <a href="../yanyibian/index.html">&middot;艳异编</a>
    
     <a href="../hanmoyingxiongji/index.html">&middot;汉末英雄记</a>
    
     <a href="../jiuzhouchunqiu/index.html">&middot;九州春秋</a>
    
     <a href="../suitangjiahua/index.html">&middot;隋唐嘉话</a>
     
</div>
<div class="con3" id="con3">
  <script type="text/javascript">push168("image3");</script>
</div>
<script src="https://aaoe.github.io/templets/css/my1.js" type="text/javascript"></script>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
	}) 	
</script>
<div class="search searchfoot">
    <form  target="_blank" name="f2" action="https://aaoe.github.io/cse/search">
        <input type="hidden" value="7520588606970330124" name="s">
        <input type="hidden" value="" name="nsid">
        <input autocomplete="off" maxlength="25" value="" id="kw2" name="q"  class="searchInput s_ipt">
        <input type="submit" class="searchBtn" value="搜索"  id="su" />
        <select name="searchtype" class="search-option" id="search-option" style="display:none;">
            <option value="title" selected='1'>检索标题</option>
             <option value="titlekeyword">智能模糊</option>
         </select>
    </form>
</div>
<div class="bot"><a href="../../index.html">古典小说</a>|<a href="https://aaoe.github.io/shige/">唐诗</a>|<a href="https://aaoe.github.io/songci/">宋词</a>|<a href="https://aaoe.github.io/jingbu/">经部</a>|<a href="https://aaoe.github.io/shishu/">史书</a>|<a href="https://aaoe.github.io/zibu/">子部</a>|<a href="https://aaoe.github.io/cifu/">辞赋</a>|<a href="https://aaoe.github.io/yuanqu/">元曲</a> </div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>


</div>
<span style="display:none;">
<script>
var _hmt = _hmt || [];
(function() {
  var hm = document.createElement("script");
  hm.src = "../../../../hm.baidu.com/hm10d6.js?dc0cf2a0b65b7ab8ee179596732b745a";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
</span>

</body>

<!-- Mirrored from https://aaoe.github.io/gudianxiaoshuo/bijixiaoshuo/kechuangxianhua/51616.html by HTTrack Website Copier/3.x [XR&CO'2014], Sat, 12 Oct 2024 12:01:11 GMT -->
</html>



