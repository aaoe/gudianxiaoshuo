<!DOCTYPE HTML>
<html>

<!-- Mirrored from https://aaoe.github.io/gudianxiaoshuo/bijixiaoshuo/kechuangxianhua/51646.html by HTTrack Website Copier/3.x [XR&CO'2014], Sat, 12 Oct 2024 12:01:11 GMT -->
<head>
<meta charset="gb2312">
<title>同胞三鼎甲_客窗闲话</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<meta http-equiv="Cache-Control" content="no-transform" />
<meta http-equiv="Cache-Control" content="no-siteapp" />
<meta name="MobileOptimized" content="width"/>
<meta name="HandheldFriendly" content="true"/>
<meta http-equiv="X-UA-Compatible" content="IE=Edge,chrome=1" /> 
<script src="../../../js/jquery.js" type="text/javascript"></script>
<script src="../../../js/pc.html" type="text/javascript"></script>
<script src="../../../js/mpp168.js" type="text/javascript"></script>
<link href="../../../css/wap2012.css" rel="stylesheet" type="text/css" />
<link rel="canonical"  href="https://aaoe.github.io/gudianxiaoshuo/bijixiaoshuo/kechuangxianhua/51646.html">
</head>
<body class="body">
<div class="mtop"> <a href="https://aaoe.github.io/" class="mindex"><img src="../../../images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> ・ <a href="index.html">客窗闲话</a></i></div>
  <span class="mmenu" id="mmenu"><img src="../../../images/mmenu.png" alt="目录" /></span> </div>
<div class="mnav" id="mnav">
 <a href='https://aaoe.github.io/'>首页</a> <a href="../../index.html">古典小说</a> <a href="https://aaoe.github.io/shige/">唐诗</a> <a href="https://aaoe.github.io/songci/">宋词</a> <a href="https://aaoe.github.io/jingbu/">经部</a> <a href="https://aaoe.github.io/shishu/">史书</a> <a href="https://aaoe.github.io/zibu/">子部</a> <a href="https://aaoe.github.io/cifu/">辞赋</a> <a href="https://aaoe.github.io/yuanqu/">元曲</a> 
</div>
<div class="search searchtop">
  <form  target="_blank" name="f2" action="https://aaoe.github.io/cse/search">
    <input type="hidden" value="7520588606970330124" name="s">
    <input type="hidden" value="" name="nsid">
    <input autocomplete="off" maxlength="25" value="" id="kw2" name="q"  class="searchInput s_ipt">
    <input type="submit" class="searchBtn" value="搜索"  id="su" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>


<div class="daohang" id="daohang"><strong>位置:</strong><a href='https://aaoe.github.io/'>主页</a> > <a href='../../index.html'>古典小说</a> > <a href='../index.html'>笔记小说</a> > <a href='index.html'>客窗闲话</a> > </div>
<div class="con1" id="con1"><script type="text/javascript">push168("mytop");</script></div>
<div class="kind">
    <h1 class="h11">同胞三鼎甲</h1>
</div>
<div class="mingzhuPage mingzhuPage1"><a href='51645.html'>【上一篇】</a> <a href="index.html" title="客窗闲话" class="returnIndex">【回目录】</a>
没有了 </div>
<div class="articleContent" id="articleContent">
    <p>　　明季之乱，盗贼纵横，宇内几无完邑。有某翁者，乡居而巨富，好行善事，平日造桥修路，舍药施棺，无不踊跃从事。及饥馑之年，助赈外独赡其乡邻者非一次，故遐迩称善人，莫不感激，虽流贼之暴，戕官劫库，亦不忍犯翁家。时有草冠中之伪大将军，掳掠妇女千余人，肆其淫乐。忽奉伪王调取进兵，伪将不能携带妇女，贼伙商令寄存翁家，因其闲房宽大而有养赡也。翁不敢辞，受而舍之，给与饮食。贼去后，夜闻妇女悲恸声，翁不忍，欲纵之。入问妇女，有所归否？众皆曰：“愿死于道路，不愿生为贼妻也。”翁各给银米，夜使远扬。已，遣仆广收牲畜骨殖，散布各屋内，纵火焚之，嘱邻里勿泄。未几贼归，翁垂涕而告以失火故，贼见瓦砾场上焦骼残骸无算，信之。不久，圣主即真，戡定大难，人民复业，翁家三子，皆读书入泮。</p><p>　　其大郎娶王氏女，旧族也，得时文真传，能决科第，于归后索其夫窗课阅之，曰：“郎君笔下超超玄箸，惜法脉未清，词华杂凑，师之过也。妾为郎君一点窜间当入彀矣。”大郎心悦诚服，录示法家，佥曰：“数日不见，学业骤长至此，其入生花之梦耶？”于是二郎三郎闻嫂氏能，各以文呈教，王夫人曰：“两叔皆天才也，虽不及乃兄元气混沦，然偏师先济，皆科甲中人耳。”亦尽心指导，三郎甚颖悟，数月间卓然入妙，旋中式，连捷南宫，探花及第。欲于中门悬匾额，王夫人阻之曰：“是不能越分，应俟两兄。”命悬于门右。众皆窃笑之，然不敢不从。二郎奋志苦功，逾年亦发，榜眼及第，王夫人命悬匾于门左。是时大郎犹诸生也，对其妻泣曰：“两弟皆飞腾而去，我恐投世无闻矣。”王夫人笑曰：“偏师先济，妾预言之，郎君毋灰厥志，龙头属老成，自古云然。俟元气充沛，自当超两弟而上之。”是科仅登榜尾，又越三年，果状元及第。泥金报至，戚里无不佩服夫人者。翁大悦，谓之曰：“是皆儿妇之力也，今尚有小姑未婚，我欲得传胪婿，则尽善尽美矣。”王夫人曰：“文笔之发与不发，妇能决之，两叔鼎甲，亦偶然耳，何能预定传胪耶？虽然，姑请试之。”议开文会，凡邑中之生童未婚者皆延之，勿论贫富。三复而得一生，甚寒苦，翁赘之于家，使王夫人督课之，果传胪及第。翁自为门联曰：“一婿传胪今世有，三儿鼎甲古来无。”</p><p>　　芗{曰：幼时闻我父我兄言之凿凿，久而忘其姓氏，姑缺，俟补。《书》曰：“作善降祥”，天之定理。第以一少妇而决科如神，远逾男子，似言者过矣。殊不知翁之所活妇女千余，其精华萃于王氏一身，英灵敏妙，如握宝鉴，如持玉尺，自然大胜凡庸。且冥冥中示果报之巧，为善人劝，其何疑耶？</p>
</div>
<div class="mingzhuPage"><a href='51645.html'>【上一篇】</a> <a href="index.html" title="客窗闲话" class="returnIndex">【回目录】</a>
没有了 </div>
<div class="line"></div>
<div class="con2" id="con2"><script type="text/javascript">push168("mybottom");</script></div>
<div class="kind"> <h2>推荐阅读</h2> </div>
<div class="index_list">
    
     <a href="../shierxiao/index.html">&middot;十二笑</a>
    
     <a href="../jiandengyuhua/index.html">&middot;剪灯余话</a>
    
     <a href="../suhuaqingtan/index.html">&middot;俗话倾谈</a>
    
     <a href="../tangzhiyan/index.html">&middot;唐摭言</a>
    
     <a href="../xieduo/index.html">&middot;谐铎</a>
    
     <a href="../lianchengbiwaibian/index.html">&middot;连城璧外编</a>
    
     <a href="../yanyibian/index.html">&middot;艳异编</a>
    
     <a href="../hanmoyingxiongji/index.html">&middot;汉末英雄记</a>
    
     <a href="../jiuzhouchunqiu/index.html">&middot;九州春秋</a>
    
     <a href="../suitangjiahua/index.html">&middot;隋唐嘉话</a>
     
</div>
<div class="con3" id="con3">
  <script type="text/javascript">push168("image3");</script>
</div>
<script src="https://aaoe.github.io/templets/css/my1.js" type="text/javascript"></script>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
	}) 	
</script>
<div class="search searchfoot">
    <form  target="_blank" name="f2" action="https://aaoe.github.io/cse/search">
        <input type="hidden" value="7520588606970330124" name="s">
        <input type="hidden" value="" name="nsid">
        <input autocomplete="off" maxlength="25" value="" id="kw2" name="q"  class="searchInput s_ipt">
        <input type="submit" class="searchBtn" value="搜索"  id="su" />
        <select name="searchtype" class="search-option" id="search-option" style="display:none;">
            <option value="title" selected='1'>检索标题</option>
             <option value="titlekeyword">智能模糊</option>
         </select>
    </form>
</div>
<div class="bot"><a href="../../index.html">古典小说</a>|<a href="https://aaoe.github.io/shige/">唐诗</a>|<a href="https://aaoe.github.io/songci/">宋词</a>|<a href="https://aaoe.github.io/jingbu/">经部</a>|<a href="https://aaoe.github.io/shishu/">史书</a>|<a href="https://aaoe.github.io/zibu/">子部</a>|<a href="https://aaoe.github.io/cifu/">辞赋</a>|<a href="https://aaoe.github.io/yuanqu/">元曲</a> </div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>


</div>
<span style="display:none;">
<script>
var _hmt = _hmt || [];
(function() {
  var hm = document.createElement("script");
  hm.src = "../../../../hm.baidu.com/hm10d6.js?dc0cf2a0b65b7ab8ee179596732b745a";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
</span>

</body>

<!-- Mirrored from https://aaoe.github.io/gudianxiaoshuo/bijixiaoshuo/kechuangxianhua/51646.html by HTTrack Website Copier/3.x [XR&CO'2014], Sat, 12 Oct 2024 12:01:11 GMT -->
</html>



