<!DOCTYPE HTML>
<html>

<!-- Mirrored from https://aaoe.github.io/gudianxiaoshuo/bijixiaoshuo/kechuangxianhua/51613.html by HTTrack Website Copier/3.x [XR&CO'2014], Sat, 12 Oct 2024 12:01:11 GMT -->
<head>
<meta charset="gb2312">
<title>书安邑狱_客窗闲话</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<meta http-equiv="Cache-Control" content="no-transform" />
<meta http-equiv="Cache-Control" content="no-siteapp" />
<meta name="MobileOptimized" content="width"/>
<meta name="HandheldFriendly" content="true"/>
<meta http-equiv="X-UA-Compatible" content="IE=Edge,chrome=1" /> 
<script src="../../../js/jquery.js" type="text/javascript"></script>
<script src="../../../js/pc.html" type="text/javascript"></script>
<script src="../../../js/mpp168.js" type="text/javascript"></script>
<link href="../../../css/wap2011.css" rel="stylesheet" type="text/css" />
<link rel="canonical"  href="https://aaoe.github.io/gudianxiaoshuo/bijixiaoshuo/kechuangxianhua/51613.html">
</head>
<body class="body">
<div class="mtop"> <a href="https://aaoe.github.io/" class="mindex"><img src="../../../images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> ・ <a href="index.html">客窗闲话</a></i></div>
  <span class="mmenu" id="mmenu"><img src="../../../images/mmenu.png" alt="目录" /></span> </div>
<div class="mnav" id="mnav">
 <a href='https://aaoe.github.io/'>首页</a> <a href="../../index.html">古典小说</a> <a href="https://aaoe.github.io/shige/">唐诗</a> <a href="https://aaoe.github.io/songci/">宋词</a> <a href="https://aaoe.github.io/jingbu/">经部</a> <a href="https://aaoe.github.io/shishu/">史书</a> <a href="https://aaoe.github.io/zibu/">子部</a> <a href="https://aaoe.github.io/cifu/">辞赋</a> <a href="https://aaoe.github.io/yuanqu/">元曲</a> 
</div>
<div class="search searchtop">
  <form  target="_blank" name="f2" action="https://aaoe.github.io/cse/search">
    <input type="hidden" value="7520588606970330124" name="s">
    <input type="hidden" value="" name="nsid">
    <input autocomplete="off" maxlength="25" value="" id="kw2" name="q"  class="searchInput s_ipt">
    <input type="submit" class="searchBtn" value="搜索"  id="su" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>


<div class="daohang" id="daohang"><strong>位置:</strong><a href='https://aaoe.github.io/'>主页</a> > <a href='../../index.html'>古典小说</a> > <a href='../index.html'>笔记小说</a> > <a href='index.html'>客窗闲话</a> > </div>
<div class="con1" id="con1"><script type="text/javascript">push168("mytop");</script></div>
<div class="kind">
    <h1 class="h11">书安邑狱</h1>
</div>
<div class="mingzhuPage mingzhuPage1"><a href='51612.html'>【上一篇】</a> <a href="index.html" title="客窗闲话" class="returnIndex">【回目录】</a>
<a href='51614.html'>【下一篇】</a> </div>
<div class="articleContent" id="articleContent">
    <p>　　林宝光，山右安邑巨室，五旬余始得一子，名继业。至六旬外，家计益饶，而精神衰颓，不胜劳乏，延中表之子张歧指者，其左手有赘指，故名。其为人少年佻达而有心计，俾总理家业，持筹握算，井井有条。宝光倚赖之。是岁，继业年十五，宝光为之聘同邑富室杨氏女，毕姻有日，张戏谓继业曰：“弟年来冠，焉知房中事？盍倩我代，勿贻新妇笑也。”继业怒之以目。晋俗，嫁女者亲串与役人随送三日而还，其迎娶之家戚友毕集，两姻家上下混杂，往往不能辨认。是时继业亲迎回，哄随者数百人，有小偷程三儿者，右手亦有歧指，跞胴艘鄱幽凇１甲叱鋈耄欲乘间肆窃。</p><p>　　是晚内外宴客毕，其客中之年少者，群拥新郎入密室，纵酒行令，必欲新郎醉而后已。时张亦在座，至三鼓，忽患腹疾，告继业而回。适三儿潜入客舍，盗袭客之衣冠带履，居然上宾，欣欣得计。闯入新妇房。时已夜深，女眷各散，仆妇使女皆倦卧外室，鼻息雷鸣。三儿不知衣饰所在，举烛照之，见新妇美而艳，三儿心动，亟阖户释衣推新妇卧。新妇误为其夫，难与抗拒，听其解衣宽带。时觉有歧指相触，狂荡甫毕，急起着衣而遁。新妇斯睡未几，诸客皆醉倒，继业归房，不见新妇，亦举烛照之，新妇见非前人，即起诘曰：“汝何人，擅敢遥视？”继业笑曰：“予而夫也。”新妇谔然曰：“何以为信？”继业曰：“何为不信？”新妇曰：“果尔，汝以手与我验之。”继业出两手与观，新妇大啼曰：“有歧指者，已冒作新郎，去犹未久也。”继业触张歧指谑语，盛怒拔剑而去。</p><p>　　张父闻叩门声甚厉，急起拔关，继业突入噪曰：“恶奴张歧指何在？索与俱死！”张父方骇愕间，家人皆闻声出劝，甫夺其剑。歧指亦捧腹出，睹继业颜色凶暴，问何怒为。继业见其仇，突前结其胸襟曰：“鸣冤去！”众皆问故，则愧忿难言。张父知不可解，群拥至县廨，官乃燕人方尹，唤两造入问之，继业诉其谑语与冒奸事，张始觉，极口呼冤曰：“小人腹疾归家，今犹未愈，安有是事？”继业曰：“其腹疾即脱身诈冒计，况新妇称歧指冒新郎，即为确据。”方尹正思唤新妇质对，忽闻喧哗声，二老者相结至。一老曰：“予为杨宦，以女与林宝光之子为妇，缢死房中，请究其故。”一老曰：“新妇因何雉经，而子亦不知何往，求为伸雪。”尹指继业曰：“是非而子耶？”宝光大骇曰：“何以先至官也？”始问悉其故，尹命二老各书亲朋仆役姓名，咸按验之，无歧指者。问失物否，客惧为讼累，佥讳曰：“无之。”尹复访，闻张歧指好为桑间濮上之游，始信冒奸之情确。严刑之，张不胜楚，竟自诬服。律拟大辟，已决讫矣。</p><p>　　方尹以丁忧去未几，邻县获盗即程三儿也，略一研鞠，遽将冒奸事自认不讳，且指所窃之衣履为证。邻县以赃物移知安邑，继任者悉召林宝光之客，皆出认被窃故物，且诉当时不言之故，始诛三儿而拟方尹以遣。呜呼！听讼者可不慎哉。</p>
</div>
<div class="mingzhuPage"><a href='51612.html'>【上一篇】</a> <a href="index.html" title="客窗闲话" class="returnIndex">【回目录】</a>
<a href='51614.html'>【下一篇】</a> </div>
<div class="line"></div>
<div class="con2" id="con2"><script type="text/javascript">push168("mybottom");</script></div>
<div class="kind"> <h2>推荐阅读</h2> </div>
<div class="index_list">
    
     <a href="../shierxiao/index.html">&middot;十二笑</a>
    
     <a href="../jiandengyuhua/index.html">&middot;剪灯余话</a>
    
     <a href="../suhuaqingtan/index.html">&middot;俗话倾谈</a>
    
     <a href="../tangzhiyan/index.html">&middot;唐摭言</a>
    
     <a href="../xieduo/index.html">&middot;谐铎</a>
    
     <a href="../lianchengbiwaibian/index.html">&middot;连城璧外编</a>
    
     <a href="../yanyibian/index.html">&middot;艳异编</a>
    
     <a href="../hanmoyingxiongji/index.html">&middot;汉末英雄记</a>
    
     <a href="../jiuzhouchunqiu/index.html">&middot;九州春秋</a>
    
     <a href="../suitangjiahua/index.html">&middot;隋唐嘉话</a>
     
</div>
<div class="con3" id="con3">
  <script type="text/javascript">push168("image3");</script>
</div>
<script src="https://aaoe.github.io/templets/css/my1.js" type="text/javascript"></script>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
	}) 	
</script>
<div class="search searchfoot">
    <form  target="_blank" name="f2" action="https://aaoe.github.io/cse/search">
        <input type="hidden" value="7520588606970330124" name="s">
        <input type="hidden" value="" name="nsid">
        <input autocomplete="off" maxlength="25" value="" id="kw2" name="q"  class="searchInput s_ipt">
        <input type="submit" class="searchBtn" value="搜索"  id="su" />
        <select name="searchtype" class="search-option" id="search-option" style="display:none;">
            <option value="title" selected='1'>检索标题</option>
             <option value="titlekeyword">智能模糊</option>
         </select>
    </form>
</div>
<div class="bot"><a href="../../index.html">古典小说</a>|<a href="https://aaoe.github.io/shige/">唐诗</a>|<a href="https://aaoe.github.io/songci/">宋词</a>|<a href="https://aaoe.github.io/jingbu/">经部</a>|<a href="https://aaoe.github.io/shishu/">史书</a>|<a href="https://aaoe.github.io/zibu/">子部</a>|<a href="https://aaoe.github.io/cifu/">辞赋</a>|<a href="https://aaoe.github.io/yuanqu/">元曲</a> </div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>


</div>
<span style="display:none;">
<script>
var _hmt = _hmt || [];
(function() {
  var hm = document.createElement("script");
  hm.src = "../../../../hm.baidu.com/hm10d6.js?dc0cf2a0b65b7ab8ee179596732b745a";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
</span>

</body>

<!-- Mirrored from https://aaoe.github.io/gudianxiaoshuo/bijixiaoshuo/kechuangxianhua/51613.html by HTTrack Website Copier/3.x [XR&CO'2014], Sat, 12 Oct 2024 12:01:11 GMT -->
</html>



