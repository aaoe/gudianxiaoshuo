<!DOCTYPE HTML>
<html>

<!-- Mirrored from https://aaoe.github.io/gudianxiaoshuo/bijixiaoshuo/kechuangxianhua/51629.html by HTTrack Website Copier/3.x [XR&CO'2014], Sat, 12 Oct 2024 12:01:11 GMT -->
<head>
<meta charset="gb2312">
<title>场外孝廉_客窗闲话</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<meta http-equiv="Cache-Control" content="no-transform" />
<meta http-equiv="Cache-Control" content="no-siteapp" />
<meta name="MobileOptimized" content="width"/>
<meta name="HandheldFriendly" content="true"/>
<meta http-equiv="X-UA-Compatible" content="IE=Edge,chrome=1" /> 
<script src="../../../js/jquery.js" type="text/javascript"></script>
<script src="../../../js/pc.html" type="text/javascript"></script>
<script src="../../../js/mpp168.js" type="text/javascript"></script>
<link href="../../../css/wap2011.css" rel="stylesheet" type="text/css" />
<link rel="canonical"  href="https://aaoe.github.io/gudianxiaoshuo/bijixiaoshuo/kechuangxianhua/51629.html">
</head>
<body class="body">
<div class="mtop"> <a href="https://aaoe.github.io/" class="mindex"><img src="../../../images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> ・ <a href="index.html">客窗闲话</a></i></div>
  <span class="mmenu" id="mmenu"><img src="../../../images/mmenu.png" alt="目录" /></span> </div>
<div class="mnav" id="mnav">
 <a href='https://aaoe.github.io/'>首页</a> <a href="../../index.html">古典小说</a> <a href="https://aaoe.github.io/shige/">唐诗</a> <a href="https://aaoe.github.io/songci/">宋词</a> <a href="https://aaoe.github.io/jingbu/">经部</a> <a href="https://aaoe.github.io/shishu/">史书</a> <a href="https://aaoe.github.io/zibu/">子部</a> <a href="https://aaoe.github.io/cifu/">辞赋</a> <a href="https://aaoe.github.io/yuanqu/">元曲</a> 
</div>
<div class="search searchtop">
  <form  target="_blank" name="f2" action="https://aaoe.github.io/cse/search">
    <input type="hidden" value="7520588606970330124" name="s">
    <input type="hidden" value="" name="nsid">
    <input autocomplete="off" maxlength="25" value="" id="kw2" name="q"  class="searchInput s_ipt">
    <input type="submit" class="searchBtn" value="搜索"  id="su" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>


<div class="daohang" id="daohang"><strong>位置:</strong><a href='https://aaoe.github.io/'>主页</a> > <a href='../../index.html'>古典小说</a> > <a href='../index.html'>笔记小说</a> > <a href='index.html'>客窗闲话</a> > </div>
<div class="con1" id="con1"><script type="text/javascript">push168("mytop");</script></div>
<div class="kind">
    <h1 class="h11">场外孝廉</h1>
</div>
<div class="mingzhuPage mingzhuPage1"><a href='51628.html'>【上一篇】</a> <a href="index.html" title="客窗闲话" class="returnIndex">【回目录】</a>
<a href='51630.html'>【下一篇】</a> </div>
<div class="articleContent" id="articleContent">
    <p>　　吴人张某，幼业儒，屡小试不售。年已壮，父母使出外谋生。滞于三辅，以记室为业。性甚平和，善随人意，所主之牧令咸喜之。以是得不赋闲，其修金除寄奉甘旨外，偶积余资，纳粟入北监。时或入闱，恒不终局，不过借此观光而已。至优觞博戏，妓馆酒楼，无一不好，惟不敢恋恋者，短于财耳。</p><p>　　戊子夏，东人以事去官，有旧居停在都候铨者，昔曾以书招之，比至，则已铨得西粤行矣。张遂逗留京师，以图机会。是岁系科场，会馆皆为举子住，不得停留闲人。觅寓则房价倍长，行橐已空，力有不逮，几无存身处所。幸旧主者皆山右人，平日习惯西音，作太原语，无能辨者。因访得西馆尚有虚室，伪托西人赴试者，得托足地。旋有太原人十数辈来视馆舍，凡有闲宅，皆修饰一新，为上房，为下舍，为书斋，为客厅，为厨为厕，莫不布置井井，陈设焕然，似将寓显宦。位置已妥，分数人往迓，未几一少年来，马腾车涌，仆从如云，投止于内。次日以名柬拜同乡，知为太原王姓，父为大贾，家资百万，心羡科第，援例赴北闱者。拜客毕，下帏读书，肋聿怀埂Ｆ渌带之伴客三人，闲暇无事，与张聚谈，竟成相与。遂入局斗叶子为戏，客问张所事，则以就试乏资以俟戚友伪对。</p><p>　　七月间，骤有一客来，与王密语，唤三客入，久之斯出，皆有张惶之色。诘张曰：“足下既来应试，贡乎？监乎？”张曰：“监也。”又曰：“真乎？伪乎？”张曰：“有照为凭，奚能伪也？”客故作不信，张启箧与观，三客咸欣然曰：“足下真读书人也，惜不及入场，功名误矣。曷不一纵游观，以解其闷乎？”张以穷乏对，客曰：“我辈相好，无不可通融者。”遂坚邀入妓室，纵酒肆博，客为给彩，张乐而忘反，沉湎花丛，至八月七日，客曰：“我等须送主人入场矣。”张曰：“贵东人初次应试，恐有未谙者，我为公等助?之。”偕至试场，张为之携具，护送至唱名处，遇素识者，误谓张亦入闱也。出则仍在妓室同乐，三场毕，与客接主人归。张入己室，见箱箧似有启动者，然一物不失，置之不言。发榜之前一日，王盛席延宾，张亦与也。主人约通宵饮，以俟报捷者。半夜闻榜发，逃席而去者皆个中人也。张则心无所事，放怀大酌，忽人涌而入，报主人中矣。王大悦，贺客盈门，易席复饮。张醺醺然渐入醉乡。午刻，有噪而入者，阍人不能阻，直至筵前。有识张者曰：“此非汝等所觅之新孝廉耶？今果在是。”众皆贺曰：“奈何潜藏于此，俾吾等觅遍长安城矣。”张瞠目不知所谓，三客大恐，皆出席招众曰：“新贵人醉矣，勿扰之生怒。所需几何，我等代为分发可耳。”于是众随客出，张拍案曰：“异哉，异哉。”主人益惶急，呼三客速入，延张至他室，曰：“今日事，当实相告，足下凭空中式，其命也夫！谅亦欢喜无词。”张曰：“何为也？”</p><p>　　客曰：“我主人以数千金订某贡生代倩，不意某临场骤丁外艰，不能以正名入试，吾等先曾询得足下系赴试者，是以引入妓馆，以缚足下之身，而盗取监照，俾某顶名与试，不意其人学优心实，竟为足下完场，公然取中，其命也夫。”张始恍然大悟，继而曰：“科场大弊，性命相关，何先不谋诸我？欲我冒作孝廉，不可，不可。”主人闻之，与客佥长跪请命，张曰：“我寒士也，无力作举人。”王曰，“忝与足下同年，所需若干，惟命是从。”张直以万金为请，不敢不与，但曰：“愿足下能保此以终耳。”张曰：“噫，我寒士也，万金之资，不为少矣。科第之荣，不为贱矣。我之才力，何足以进取？与其悖入悖出，宁藏其拙，得以尽仰事俯育之心足矣。”再拜称谢，拥厚资而归故乡。此之谓富贵逼人来也。</p>
</div>
<div class="mingzhuPage"><a href='51628.html'>【上一篇】</a> <a href="index.html" title="客窗闲话" class="returnIndex">【回目录】</a>
<a href='51630.html'>【下一篇】</a> </div>
<div class="line"></div>
<div class="con2" id="con2"><script type="text/javascript">push168("mybottom");</script></div>
<div class="kind"> <h2>推荐阅读</h2> </div>
<div class="index_list">
    
     <a href="../shierxiao/index.html">&middot;十二笑</a>
    
     <a href="../jiandengyuhua/index.html">&middot;剪灯余话</a>
    
     <a href="../suhuaqingtan/index.html">&middot;俗话倾谈</a>
    
     <a href="../tangzhiyan/index.html">&middot;唐摭言</a>
    
     <a href="../xieduo/index.html">&middot;谐铎</a>
    
     <a href="../lianchengbiwaibian/index.html">&middot;连城璧外编</a>
    
     <a href="../yanyibian/index.html">&middot;艳异编</a>
    
     <a href="../hanmoyingxiongji/index.html">&middot;汉末英雄记</a>
    
     <a href="../jiuzhouchunqiu/index.html">&middot;九州春秋</a>
    
     <a href="../suitangjiahua/index.html">&middot;隋唐嘉话</a>
     
</div>
<div class="con3" id="con3">
  <script type="text/javascript">push168("image3");</script>
</div>
<script src="https://aaoe.github.io/templets/css/my1.js" type="text/javascript"></script>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
	}) 	
</script>
<div class="search searchfoot">
    <form  target="_blank" name="f2" action="https://aaoe.github.io/cse/search">
        <input type="hidden" value="7520588606970330124" name="s">
        <input type="hidden" value="" name="nsid">
        <input autocomplete="off" maxlength="25" value="" id="kw2" name="q"  class="searchInput s_ipt">
        <input type="submit" class="searchBtn" value="搜索"  id="su" />
        <select name="searchtype" class="search-option" id="search-option" style="display:none;">
            <option value="title" selected='1'>检索标题</option>
             <option value="titlekeyword">智能模糊</option>
         </select>
    </form>
</div>
<div class="bot"><a href="../../index.html">古典小说</a>|<a href="https://aaoe.github.io/shige/">唐诗</a>|<a href="https://aaoe.github.io/songci/">宋词</a>|<a href="https://aaoe.github.io/jingbu/">经部</a>|<a href="https://aaoe.github.io/shishu/">史书</a>|<a href="https://aaoe.github.io/zibu/">子部</a>|<a href="https://aaoe.github.io/cifu/">辞赋</a>|<a href="https://aaoe.github.io/yuanqu/">元曲</a> </div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>


</div>
<span style="display:none;">
<script>
var _hmt = _hmt || [];
(function() {
  var hm = document.createElement("script");
  hm.src = "../../../../hm.baidu.com/hm10d6.js?dc0cf2a0b65b7ab8ee179596732b745a";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
</span>

</body>

<!-- Mirrored from https://aaoe.github.io/gudianxiaoshuo/bijixiaoshuo/kechuangxianhua/51629.html by HTTrack Website Copier/3.x [XR&CO'2014], Sat, 12 Oct 2024 12:01:11 GMT -->
</html>



