<!DOCTYPE HTML>
<html>

<!-- Mirrored from https://aaoe.github.io/gudianxiaoshuo/bijixiaoshuo/kechuangxianhua/51628.html by HTTrack Website Copier/3.x [XR&CO'2014], Sat, 12 Oct 2024 12:01:11 GMT -->
<head>
<meta charset="gb2312">
<title>查　商_客窗闲话</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<meta http-equiv="Cache-Control" content="no-transform" />
<meta http-equiv="Cache-Control" content="no-siteapp" />
<meta name="MobileOptimized" content="width"/>
<meta name="HandheldFriendly" content="true"/>
<meta http-equiv="X-UA-Compatible" content="IE=Edge,chrome=1" /> 
<script src="../../../js/jquery.js" type="text/javascript"></script>
<script src="../../../js/pc.html" type="text/javascript"></script>
<script src="../../../js/mpp168.js" type="text/javascript"></script>
<link href="../../../css/wap2012.css" rel="stylesheet" type="text/css" />
<link rel="canonical"  href="https://aaoe.github.io/gudianxiaoshuo/bijixiaoshuo/kechuangxianhua/51628.html">
</head>
<body class="body">
<div class="mtop"> <a href="https://aaoe.github.io/" class="mindex"><img src="../../../images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> ・ <a href="index.html">客窗闲话</a></i></div>
  <span class="mmenu" id="mmenu"><img src="../../../images/mmenu.png" alt="目录" /></span> </div>
<div class="mnav" id="mnav">
 <a href='https://aaoe.github.io/'>首页</a> <a href="../../index.html">古典小说</a> <a href="https://aaoe.github.io/shige/">唐诗</a> <a href="https://aaoe.github.io/songci/">宋词</a> <a href="https://aaoe.github.io/jingbu/">经部</a> <a href="https://aaoe.github.io/shishu/">史书</a> <a href="https://aaoe.github.io/zibu/">子部</a> <a href="https://aaoe.github.io/cifu/">辞赋</a> <a href="https://aaoe.github.io/yuanqu/">元曲</a> 
</div>
<div class="search searchtop">
  <form  target="_blank" name="f2" action="https://aaoe.github.io/cse/search">
    <input type="hidden" value="7520588606970330124" name="s">
    <input type="hidden" value="" name="nsid">
    <input autocomplete="off" maxlength="25" value="" id="kw2" name="q"  class="searchInput s_ipt">
    <input type="submit" class="searchBtn" value="搜索"  id="su" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>


<div class="daohang" id="daohang"><strong>位置:</strong><a href='https://aaoe.github.io/'>主页</a> > <a href='../../index.html'>古典小说</a> > <a href='../index.html'>笔记小说</a> > <a href='index.html'>客窗闲话</a> > </div>
<div class="con1" id="con1"><script type="text/javascript">push168("mytop");</script></div>
<div class="kind">
    <h1 class="h11">查　商</h1>
</div>
<div class="mingzhuPage mingzhuPage1"><a href='51627.html'>【上一篇】</a> <a href="index.html" title="客窗闲话" class="returnIndex">【回目录】</a>
<a href='51629.html'>【下一篇】</a> </div>
<div class="articleContent" id="articleContent">
    <p>　　查商，本江左诸生，善诗，以教读为业。家有水田数十亩，可以自食其力矣。忽作致富想，因族人有在津门以鹾务起家者，曰北查，凡乡里之亲故投之，获利甚厚。查核家乘，知在北之主者为侄辈行，乃货其产，半以安家，半作旅资，贸贸然北上，以土宜及谱牒馈主者。是时北查其盛，司总、司库、司宾之士为之奔走者数百人，恃以举火者千家。凡宾至，阍人报司总，或留或去，咸听其便。主者深居厚养如王公，非大事不预闻，人罕觏之。查来，不过族叔耳，既无显者之托，亦非期功之亲，司总推酌其间，反其土宜，留其宗谱，资助十金，命司宾者辞以主人事冗不及见，即见亦无益也。查大失所望，负气却其金，权寓旅邸，以俟他缘。</p><p>　　居半载余，行囊渐罄，悲悔之忱，托诸咏歌。朝夕题写，墙为之满。旅主虽厌恶之，因其负欠已多，未敢逐。然津门为商贾云集之所，每岁底，各寓皆患人满，房资顿增，甚至三四人合寓一室。时有北客阿姓，系内府下屯取租者，觅寓至此，旅主曰：“已无独住处，若兼容并包，尚有查客之房可共也。”阿询知查为儒士，欣然乐从。阿乃遣其仆赴屯，而在寓静摄，见满壁诗词，遍读之，拍案叫绝曰：“天下有此通才而流落不偶乎？”遂与查纵谈今古，互相唱酬，阿词甚豪放，倜傥不群，恨相见之晚，订为莫逆交。盘桓旬余，其仆收租回，阿将言归，曰：“明年此间盐政有代者，予至戚也，敬为先容，付书一函，投之必遇。”唤旅主，为查偿其逋负，并留斧资而去。</p><p>　　次年春，盐院果易，查持书往投，请相见者阿也。曰：“予与盐政一人交，业为先生介绍，岁奉修金二百，烦掌笔墨之事。现有微恙，未及见先生。”即饬隶役迁行李入院，拨二仆以伺之。曰：“予现司总务，先生若有所事问予，与居停无异也。”查安之。未几，纲商以名柬愿见，阍人请命，查不知所云，遣仆问阿，则曰：“见之可也。”遂见之。商人足恭尽礼，再拜而告曰：“某等商总八人，其首推者为夫子之族侄，昨谒都宪，拒不与见。令侄惶恐之至，某等问诸司阍，始知前年曾开罪于夫子，都宪欲参之，夫子以一本之厚谊，谅可恕小子之无知。此后饮食教诲，惟夫子命。故某等为之先容，祈夫子原之，以达于都宪，则某等咸沐宏恩矣。”皆长跪不起。查亦跽告曰：“某于此不过与都宪之戚友善，居停实未之见也。何能为力？”众曰：“惟求夫子诺之，事之成与不成，某等何敢强勉？”查不得已应之。众欢谢而退。查乃请阿公而告之曰：“阔下命我延客，今误我矣。”述为众所窘意，阿笑曰：“无碍，先生如可恕之，予为斡旋无难也。”查曰：“侄之过，我初憾之，嗣闻非其本意，则遥遥祖德，何敢忘诸。居停若推乌屋之爱，怜赐赦宥，我亦与有荣施矣。”阿曰：“先生既允之，可命令侄进见，报与同晤可也。”明日，其侄备重贽，谒见之际，长跪请罪，涕泗交流曰：“侄所用非人，致叔父下临，未能尽礼，昏愦无知，罪实不浅。今蒙原宥，其祖宗之灵，有以佑启我后人也。惟叔父严训之。”查曰：“我实无能，侄何尤耶？”命仆请阿公，则命服而来，始知即都宪也。谓其侄曰：“始予以汝不知叔侄之情，焉知君臣之义，昧昧从事，恐致亏帑项，故欲盘封，例不得私见。今闻先生言，知汝为家人所误，情尚可原。其速黜不肖者，以贤叔总其成，必能助汝经营矣。”其侄再拜，领命而退。阿谓查曰：“予初不以实告先生者，非敢诳也，恐先生易为之，则令侄无惧心，而谋无成矣。今必不敢轻率。”果岁以千金延叔，查乃出入盐院，阿益相得，惟命是从。众商佥仰之，为之公举，立鹾业，不数年而富甲宇内，据冀北豫东之半，是为南查。</p><p>　　方幼樗云：叙次简而明，详而练，最爱收处直截了当，亦深得史公笔意。</p>
</div>
<div class="mingzhuPage"><a href='51627.html'>【上一篇】</a> <a href="index.html" title="客窗闲话" class="returnIndex">【回目录】</a>
<a href='51629.html'>【下一篇】</a> </div>
<div class="line"></div>
<div class="con2" id="con2"><script type="text/javascript">push168("mybottom");</script></div>
<div class="kind"> <h2>推荐阅读</h2> </div>
<div class="index_list">
    
     <a href="../shierxiao/index.html">&middot;十二笑</a>
    
     <a href="../jiandengyuhua/index.html">&middot;剪灯余话</a>
    
     <a href="../suhuaqingtan/index.html">&middot;俗话倾谈</a>
    
     <a href="../tangzhiyan/index.html">&middot;唐摭言</a>
    
     <a href="../xieduo/index.html">&middot;谐铎</a>
    
     <a href="../lianchengbiwaibian/index.html">&middot;连城璧外编</a>
    
     <a href="../yanyibian/index.html">&middot;艳异编</a>
    
     <a href="../hanmoyingxiongji/index.html">&middot;汉末英雄记</a>
    
     <a href="../jiuzhouchunqiu/index.html">&middot;九州春秋</a>
    
     <a href="../suitangjiahua/index.html">&middot;隋唐嘉话</a>
     
</div>
<div class="con3" id="con3">
  <script type="text/javascript">push168("image3");</script>
</div>
<script src="https://aaoe.github.io/templets/css/my1.js" type="text/javascript"></script>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
	}) 	
</script>
<div class="search searchfoot">
    <form  target="_blank" name="f2" action="https://aaoe.github.io/cse/search">
        <input type="hidden" value="7520588606970330124" name="s">
        <input type="hidden" value="" name="nsid">
        <input autocomplete="off" maxlength="25" value="" id="kw2" name="q"  class="searchInput s_ipt">
        <input type="submit" class="searchBtn" value="搜索"  id="su" />
        <select name="searchtype" class="search-option" id="search-option" style="display:none;">
            <option value="title" selected='1'>检索标题</option>
             <option value="titlekeyword">智能模糊</option>
         </select>
    </form>
</div>
<div class="bot"><a href="../../index.html">古典小说</a>|<a href="https://aaoe.github.io/shige/">唐诗</a>|<a href="https://aaoe.github.io/songci/">宋词</a>|<a href="https://aaoe.github.io/jingbu/">经部</a>|<a href="https://aaoe.github.io/shishu/">史书</a>|<a href="https://aaoe.github.io/zibu/">子部</a>|<a href="https://aaoe.github.io/cifu/">辞赋</a>|<a href="https://aaoe.github.io/yuanqu/">元曲</a> </div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>


</div>
<span style="display:none;">
<script>
var _hmt = _hmt || [];
(function() {
  var hm = document.createElement("script");
  hm.src = "../../../../hm.baidu.com/hm10d6.js?dc0cf2a0b65b7ab8ee179596732b745a";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
</span>

</body>

<!-- Mirrored from https://aaoe.github.io/gudianxiaoshuo/bijixiaoshuo/kechuangxianhua/51628.html by HTTrack Website Copier/3.x [XR&CO'2014], Sat, 12 Oct 2024 12:01:11 GMT -->
</html>



