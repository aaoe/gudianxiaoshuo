<!DOCTYPE HTML>
<html>

<!-- Mirrored from https://aaoe.github.io/gudianxiaoshuo/bijixiaoshuo/kechuangxianhua/51614.html by HTTrack Website Copier/3.x [XR&CO'2014], Sat, 12 Oct 2024 12:01:11 GMT -->
<head>
<meta charset="gb2312">
<title>和阗玉鼠_客窗闲话</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<meta http-equiv="Cache-Control" content="no-transform" />
<meta http-equiv="Cache-Control" content="no-siteapp" />
<meta name="MobileOptimized" content="width"/>
<meta name="HandheldFriendly" content="true"/>
<meta http-equiv="X-UA-Compatible" content="IE=Edge,chrome=1" /> 
<script src="../../../js/jquery.js" type="text/javascript"></script>
<script src="../../../js/pc.html" type="text/javascript"></script>
<script src="../../../js/mpp168.js" type="text/javascript"></script>
<link href="../../../css/wap2011.css" rel="stylesheet" type="text/css" />
<link rel="canonical"  href="https://aaoe.github.io/gudianxiaoshuo/bijixiaoshuo/kechuangxianhua/51614.html">
</head>
<body class="body">
<div class="mtop"> <a href="https://aaoe.github.io/" class="mindex"><img src="../../../images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> ・ <a href="index.html">客窗闲话</a></i></div>
  <span class="mmenu" id="mmenu"><img src="../../../images/mmenu.png" alt="目录" /></span> </div>
<div class="mnav" id="mnav">
 <a href='https://aaoe.github.io/'>首页</a> <a href="../../index.html">古典小说</a> <a href="https://aaoe.github.io/shige/">唐诗</a> <a href="https://aaoe.github.io/songci/">宋词</a> <a href="https://aaoe.github.io/jingbu/">经部</a> <a href="https://aaoe.github.io/shishu/">史书</a> <a href="https://aaoe.github.io/zibu/">子部</a> <a href="https://aaoe.github.io/cifu/">辞赋</a> <a href="https://aaoe.github.io/yuanqu/">元曲</a> 
</div>
<div class="search searchtop">
  <form  target="_blank" name="f2" action="https://aaoe.github.io/cse/search">
    <input type="hidden" value="7520588606970330124" name="s">
    <input type="hidden" value="" name="nsid">
    <input autocomplete="off" maxlength="25" value="" id="kw2" name="q"  class="searchInput s_ipt">
    <input type="submit" class="searchBtn" value="搜索"  id="su" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>


<div class="daohang" id="daohang"><strong>位置:</strong><a href='https://aaoe.github.io/'>主页</a> > <a href='../../index.html'>古典小说</a> > <a href='../index.html'>笔记小说</a> > <a href='index.html'>客窗闲话</a> > </div>
<div class="con1" id="con1"><script type="text/javascript">push168("mytop");</script></div>
<div class="kind">
    <h1 class="h11">和阗玉鼠</h1>
</div>
<div class="mingzhuPage mingzhuPage1"><a href='51613.html'>【上一篇】</a> <a href="index.html" title="客窗闲话" class="returnIndex">【回目录】</a>
<a href='51615.html'>【下一篇】</a> </div>
<div class="articleContent" id="articleContent">
    <p>　　吾浙执兴贩古玩业者，有挟巨资列肆于通都大邑，谓之行家。有以些小本，终日游行陋巷僻乡，贱价收微物，觅蝇头以b口，谓之骨董鬼。闻得珍物，因之起家，亦不乏人，故业是者众。嘉禾有张骨董者，日持数百钱，追随货糖之人至委巷间，皆巨室后户。忽有辟者，一婢持灰石鼠易糖而入，张向货糖者以百钱得之。至晚，群骨董鬼毕集茶肆，各出所得物，互相品评。张亦出鼠，识者曰：“此灰玉也，值一串。”张唯唯而退。至家，以灰水煮之，作布囊盛米皮磨擦，不数日间，其鼠玉色洁白，二目正红，光华闪烁，出自天成，非嵌入者。张大喜，觅巧匠以紫檀镂细座，香楠为椟，修饰精致，以示行家。许以五十金，张不允，询及是玉出处，何因目赤，行家不能答，曰：“欲知究竟，非吴下大贾不能也。”张即赴吴以示行家，虽啧啧称叹，亦莫究其来历，仅曰：“玉色虽佳，为物甚微，不堪入贡，不过为贵公子案头赏玩耳。不出百金，若欲多得价，姑寓吾肆中，俟赏鉴家物色之可也。”张许诺，乃交行家，日则列于多宝厨，夜则什袭藏之。如是半载，虽有问者，许价数十金而止。</p><p>　　时有相国守制回籍，将起，复广觅贡物，道经行家，瞥见玉鼠，停舆而入，索玩久之，询物从何来，需价若干。行家对以嘉禾客寄售者，价昂甚。相曰：“吾将试之，若系真者，价不嫌昂。即不真，亦值百金，可命客来府候给值。”行家诺，告张曰：“中堂贵客，汝往听命。若云物真，必索五百金，予我行规五十。若云不真，即百金货之，不可不售，恐后无识者矣。”张欣诺。登相府，已谕阍人留客宿。</p><p>　　相命开内宴，诏妻妾子弟咸来贺宝，于是少长毕集，传观玉鼠，皆奖赞二目之异，而腹诽称宝之谬也。入夜，命东西分列四筵，中设黑光明漆几，高供玉鼠，堂中悬五彩琉璃灯，画烛齐辉，又命女仆娈童较准洋表时钟，守报时刻。东筵夫人率诸女眷就列，西筵子弟告坐。相则卧胡床，以矮几列精馔数品，随意饮啖。且命眷属各举新令，以尽雅兴，毋以老夫拘泥也。于是猜枚传筹，欢声盈耳。未几，童仆报亥时末刻，相命毋哗，灯烛尽息，使众目注视玉鼠，若有异，则报吾知。四座寂然，黑无所睹，莫不窃笑者。未几时钟十一响，众见鼠目透红光一线，渐引渐长，高与屋等。众皆咤报，相曰：“未尽所长也。”未几钟鸣十二，光华忽散，通室大明，如坐月光中，须眉毕见。众皆感悦，男女成列，奉觞上寿，相捻须大笑，受爵称庆毕，光亦渐敛。罢宴收宝，人各就寝。</p><p>　　翌辰，相出见张，命之坐曰：“宝物真矣，汝从何处得来？”张诡对曰：“小人之祖薄宦山右得之市肆，以为传家之宝，本不忍舍，今小人为阻饥所迫，姑以割爱，实无价也。”相曰：“得之山右信然，姑陈尔价。”张虽领行家先入之言，嗫嚅不能出口。相命仆以珠盘给之，谕其自度。张本欲拨五百珠，心慌目乱，错拨五万珠。仆以呈相，相大笑曰：“五万金不为多，但毋后悔。”即唤行家至，相曰：“客已货乃宝白金五万，吾与尔百金作行规，速为立券。”行家欣然书之，授张署押，囊金同归。</p><p>　　行家叩张物之所宝处，奚不明告我等，今已售矣，请述其异。张无可对，直告以不知之故。行家贿相府阍人而探之，阍人曰：“席中内言不出，外言不入，无从深悉。无已，有某词林者，主之门人也，吾等转告以得宝事，请词林入贺，可以问而知之。”爰启词林登堂申贺，乃见曰：“闻师相所得至宝，请以广门生之闻见。”相出玉鼠示之，词林曰：“二目之赤光异则异矣，然《博古图》、《集古录》考证诸书所未载，何称宝为？”相曰：“此大内物也。儒生焉得见之而注于图录乎？”词林曰：“然则师相何以知之？”相曰：“此物唐天宝间和阗所贡，相传以夜光玉琢成，其两目之异，遇子时能放光华，以辟恶物。是以先朝藏于书林，则蠹鱼不生，而古集完好。因兵燹之后，贼携之山右，遂失所在。而天府所藏珍器，册档内注载甚明，自失此物后，往往书籍蠢损。当今每命山右巨卿密谕访觅，久无下落，今为老夫所得，以应上命，必喜出望外，真百万黄金无以觅此至宝也。”词林再拜而退。</p><p>　　张闻是言，拥厚资而回，访诸失物之家，果国初为山右中丞属下，以赠公子作盘中玩物。初不知目光之异，不甚宝贵，今家已中落，玉鼠在尘土中掩埋失色，小婢偶拾之，以易糖食，竟为张骨董起家之瑞。其命也夫，其命也夫！</p>
</div>
<div class="mingzhuPage"><a href='51613.html'>【上一篇】</a> <a href="index.html" title="客窗闲话" class="returnIndex">【回目录】</a>
<a href='51615.html'>【下一篇】</a> </div>
<div class="line"></div>
<div class="con2" id="con2"><script type="text/javascript">push168("mybottom");</script></div>
<div class="kind"> <h2>推荐阅读</h2> </div>
<div class="index_list">
    
     <a href="../shierxiao/index.html">&middot;十二笑</a>
    
     <a href="../jiandengyuhua/index.html">&middot;剪灯余话</a>
    
     <a href="../suhuaqingtan/index.html">&middot;俗话倾谈</a>
    
     <a href="../tangzhiyan/index.html">&middot;唐摭言</a>
    
     <a href="../xieduo/index.html">&middot;谐铎</a>
    
     <a href="../lianchengbiwaibian/index.html">&middot;连城璧外编</a>
    
     <a href="../yanyibian/index.html">&middot;艳异编</a>
    
     <a href="../hanmoyingxiongji/index.html">&middot;汉末英雄记</a>
    
     <a href="../jiuzhouchunqiu/index.html">&middot;九州春秋</a>
    
     <a href="../suitangjiahua/index.html">&middot;隋唐嘉话</a>
     
</div>
<div class="con3" id="con3">
  <script type="text/javascript">push168("image3");</script>
</div>
<script src="https://aaoe.github.io/templets/css/my1.js" type="text/javascript"></script>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
	}) 	
</script>
<div class="search searchfoot">
    <form  target="_blank" name="f2" action="https://aaoe.github.io/cse/search">
        <input type="hidden" value="7520588606970330124" name="s">
        <input type="hidden" value="" name="nsid">
        <input autocomplete="off" maxlength="25" value="" id="kw2" name="q"  class="searchInput s_ipt">
        <input type="submit" class="searchBtn" value="搜索"  id="su" />
        <select name="searchtype" class="search-option" id="search-option" style="display:none;">
            <option value="title" selected='1'>检索标题</option>
             <option value="titlekeyword">智能模糊</option>
         </select>
    </form>
</div>
<div class="bot"><a href="../../index.html">古典小说</a>|<a href="https://aaoe.github.io/shige/">唐诗</a>|<a href="https://aaoe.github.io/songci/">宋词</a>|<a href="https://aaoe.github.io/jingbu/">经部</a>|<a href="https://aaoe.github.io/shishu/">史书</a>|<a href="https://aaoe.github.io/zibu/">子部</a>|<a href="https://aaoe.github.io/cifu/">辞赋</a>|<a href="https://aaoe.github.io/yuanqu/">元曲</a> </div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>


</div>
<span style="display:none;">
<script>
var _hmt = _hmt || [];
(function() {
  var hm = document.createElement("script");
  hm.src = "../../../../hm.baidu.com/hm10d6.js?dc0cf2a0b65b7ab8ee179596732b745a";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
</span>

</body>

<!-- Mirrored from https://aaoe.github.io/gudianxiaoshuo/bijixiaoshuo/kechuangxianhua/51614.html by HTTrack Website Copier/3.x [XR&CO'2014], Sat, 12 Oct 2024 12:01:11 GMT -->
</html>



