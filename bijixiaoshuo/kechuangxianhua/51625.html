<!DOCTYPE HTML>
<html>

<!-- Mirrored from https://aaoe.github.io/gudianxiaoshuo/bijixiaoshuo/kechuangxianhua/51625.html by HTTrack Website Copier/3.x [XR&CO'2014], Sat, 12 Oct 2024 12:01:11 GMT -->
<head>
<meta charset="gb2312">
<title>俞　生_客窗闲话</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<meta http-equiv="Cache-Control" content="no-transform" />
<meta http-equiv="Cache-Control" content="no-siteapp" />
<meta name="MobileOptimized" content="width"/>
<meta name="HandheldFriendly" content="true"/>
<meta http-equiv="X-UA-Compatible" content="IE=Edge,chrome=1" /> 
<script src="../../../js/jquery.js" type="text/javascript"></script>
<script src="../../../js/pc.html" type="text/javascript"></script>
<script src="../../../js/mpp168.js" type="text/javascript"></script>
<link href="../../../css/wap2011.css" rel="stylesheet" type="text/css" />
<link rel="canonical"  href="https://aaoe.github.io/gudianxiaoshuo/bijixiaoshuo/kechuangxianhua/51625.html">
</head>
<body class="body">
<div class="mtop"> <a href="https://aaoe.github.io/" class="mindex"><img src="../../../images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> ・ <a href="index.html">客窗闲话</a></i></div>
  <span class="mmenu" id="mmenu"><img src="../../../images/mmenu.png" alt="目录" /></span> </div>
<div class="mnav" id="mnav">
 <a href='https://aaoe.github.io/'>首页</a> <a href="../../index.html">古典小说</a> <a href="https://aaoe.github.io/shige/">唐诗</a> <a href="https://aaoe.github.io/songci/">宋词</a> <a href="https://aaoe.github.io/jingbu/">经部</a> <a href="https://aaoe.github.io/shishu/">史书</a> <a href="https://aaoe.github.io/zibu/">子部</a> <a href="https://aaoe.github.io/cifu/">辞赋</a> <a href="https://aaoe.github.io/yuanqu/">元曲</a> 
</div>
<div class="search searchtop">
  <form  target="_blank" name="f2" action="https://aaoe.github.io/cse/search">
    <input type="hidden" value="7520588606970330124" name="s">
    <input type="hidden" value="" name="nsid">
    <input autocomplete="off" maxlength="25" value="" id="kw2" name="q"  class="searchInput s_ipt">
    <input type="submit" class="searchBtn" value="搜索"  id="su" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>


<div class="daohang" id="daohang"><strong>位置:</strong><a href='https://aaoe.github.io/'>主页</a> > <a href='../../index.html'>古典小说</a> > <a href='../index.html'>笔记小说</a> > <a href='index.html'>客窗闲话</a> > </div>
<div class="con1" id="con1"><script type="text/javascript">push168("mytop");</script></div>
<div class="kind">
    <h1 class="h11">俞　生</h1>
</div>
<div class="mingzhuPage mingzhuPage1"><a href='51624.html'>【上一篇】</a> <a href="index.html" title="客窗闲话" class="returnIndex">【回目录】</a>
<a href='51626.html'>【下一篇】</a> </div>
<div class="articleContent" id="articleContent">
    <p>　　俞某，庠生也，即少宰公之裔，训读为业，馆于乡。夏日因事回家，夜与伯叔兄弟纳凉门外，纵谈而倦，不觉昏睡。漏三下，众已散，家人唤之醒，当街小遗，朦胧间觉灯光一闪，察之实无。入室卧，见二役持符来，以铁索锁之行。俞怒曰：“予生员也，纵有事在官，亦不得擅加刑具。”役哂曰：“既属儒生，犹不自悟，与至死不悔之下愚等耳。姑不与尔较，尔其见堂上者辩之。”俞无奈随之行，入城隍庙，忽睹灯烛辉煌，两行吏役约数百人，肃然就列，无敢哗者。一役先入跪禀，传呼带俞生入。一役拧链报门，牵至阶下叱跪，俞怦怦然，莫知其故，窃窥上坐者，金冕龙衮，色甚怒，诘俞曰：“汝身列黉宫，作民表率，何得背违礼法，当道而溺，污吾仪仗？”俞曰：“阴阳间隔，焉知神来？不知而罪之，恐非圣意。”神日。　“姑无论神明，治夜随在有之。汝为儒士，暗室屋漏犹当谨慎，岂可放肆于大道之旁乎？假令有妇女来，将以汝为大恶不道矣。”俞曰：“亦无论半夜之中，妇女行走者罕，即或有之，必男子护送，持灯前导，生焉得不避？”神曰：“汝家对面隔河，周环水阔，炎暑之际，妇女坐卧其中者不少，汝不知避嫌，乌得无罪？”俞词穷谢过，神叱杖之，倏见其亡父踉跄而入，叩首无算，告曰：“乞衰老朽生前无过，仅有此不肖子，今获罪神明，杖所应得。第闻一经阴板，则终身运败，老朽将为若敖之鬼矣，敢求怜而恕之。”神曰：“罪不可恕，为尔发阳官责之。”乃举笔书判，命吏持与观之曰：“发该县典史责一板。”哄然而散。俞梦亦觉，自忖典史不能擅责生员，纵有意外之事，何仅责一板，意谓妖梦，置之度外，仍赴馆。</p><p>　　至中元节，解馆而归，值县尉王某，江南之望族也。屈为小官，未免负才肆志。是日太尊按临触其怒，欲黜之，幸大令为之营求稍解。尉送太尊登舟，求见谢过，太尊呼跪船头，严加训饬，久而释之。尉愧且忿，候太尊去，甫登舆，适俞生葛衣布履，持盖而来，为人所拥挤，以盖柄触肩舆之玻璃而碎之，尉大怒，叱役牵来，俞不禁战栗下跪，问之不能答，喝行杖，左右捉俞，去裤按之地。杖甫一下，俞忽醒，大呼曰：“打不得，打不得！”诘之，对曰：“吾生员也。”告以姓名，尉惶恐，下舆手扶之，再三谢罪。俞摇首结裤而起，曰：“与阁下无干，此其中盖有神明也。”仍执其盖而去。尉回衙，亦自悔卤莽。是对观者甚众，典史擅责生员之说，传作奇闻。同学诸生知之，佥来问询，俞曰：“是诚有之，然系神明所使，吾不见过。”遂述其梦。诸生曰：“梦虚而事实，一人受辱，辱及同侪，吾等能不与较耶？”拥俞入县署，鸣鼓声冤，大令亟召学师来议有以解释之法。师谓令曰：“兔死狐悲，物伤其类，众怒不可犯也，然猛虎项下铃，系者自能解之。”是时尉虑诸生攻击之，潜避县署，闻言而出，长跪师前日。　“我之误挞俞先生，追悔莫及，然俞先生器局宏大，初未与我较，是皆诸生之教，请师召俞先生而慰解之，我愿对众负荆则冰释矣。”大令亦参赞之。师出问，俞摇首曰：“门人不愿与较，只求有以慰众心耳。”师曰：“罚之何如？”众曰：“愿闻罚之之法。”师曰：“当众令其拜俞生以谢过。”众目视俞，俞犹摇首曰：“不愿庭辱长官。”众谓师曰：“既俞生之盛德，应令其摒去从人，执香步行至俞府跪拜，吾等释之。”师曰：“诺。”俞同众回，具衣冠洒扫门庭，烹茗以俟。未几，尉公服持香而来，俞远出慰劳，辞香献茗，极其诚敬，即回拜之。众皆无可如何而散。</p><p>　　俞仍之馆，居停辞之曰：“昔吾以先生为英才也，故敢屈诸西席以为门庐光。今已受挞于市，为众讪笑，则吾子弟人皆目之为罪人之弟子也，何辱如之！敢辞。”俞无以自明，抱惭而归。然尉甚德之，中秋登门贺节，俞见之，色甚不怿。尉叩其情，俞告以失馆故，尉曰：“先生犯而不较，当今之亚圣也。为我而有屈贤才，我罪大矣，然馆谷不足虑，敬为先生推毂。”尉本名相后裔，为一族之长，先是族有公塾，其师老病卒，族人正请命延师，左虚数月矣。尉以二百金聘俞先生，遣仆送之。江南族人咸敬先生品淳而学优，岁有增修，俞阅十余年归家，积千金，称小康云。</p><p>　　芗{曰：谦，福之基也。故《谦》卦六爻皆吉。俞生自受神诫之后，何其谦也。随责之而随富之，冥冥中假王尉之手。由是观之，为人处世，可不谦乎哉？</p>
</div>
<div class="mingzhuPage"><a href='51624.html'>【上一篇】</a> <a href="index.html" title="客窗闲话" class="returnIndex">【回目录】</a>
<a href='51626.html'>【下一篇】</a> </div>
<div class="line"></div>
<div class="con2" id="con2"><script type="text/javascript">push168("mybottom");</script></div>
<div class="kind"> <h2>推荐阅读</h2> </div>
<div class="index_list">
    
     <a href="../shierxiao/index.html">&middot;十二笑</a>
    
     <a href="../jiandengyuhua/index.html">&middot;剪灯余话</a>
    
     <a href="../suhuaqingtan/index.html">&middot;俗话倾谈</a>
    
     <a href="../tangzhiyan/index.html">&middot;唐摭言</a>
    
     <a href="../xieduo/index.html">&middot;谐铎</a>
    
     <a href="../lianchengbiwaibian/index.html">&middot;连城璧外编</a>
    
     <a href="../yanyibian/index.html">&middot;艳异编</a>
    
     <a href="../hanmoyingxiongji/index.html">&middot;汉末英雄记</a>
    
     <a href="../jiuzhouchunqiu/index.html">&middot;九州春秋</a>
    
     <a href="../suitangjiahua/index.html">&middot;隋唐嘉话</a>
     
</div>
<div class="con3" id="con3">
  <script type="text/javascript">push168("image3");</script>
</div>
<script src="https://aaoe.github.io/templets/css/my1.js" type="text/javascript"></script>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
	}) 	
</script>
<div class="search searchfoot">
    <form  target="_blank" name="f2" action="https://aaoe.github.io/cse/search">
        <input type="hidden" value="7520588606970330124" name="s">
        <input type="hidden" value="" name="nsid">
        <input autocomplete="off" maxlength="25" value="" id="kw2" name="q"  class="searchInput s_ipt">
        <input type="submit" class="searchBtn" value="搜索"  id="su" />
        <select name="searchtype" class="search-option" id="search-option" style="display:none;">
            <option value="title" selected='1'>检索标题</option>
             <option value="titlekeyword">智能模糊</option>
         </select>
    </form>
</div>
<div class="bot"><a href="../../index.html">古典小说</a>|<a href="https://aaoe.github.io/shige/">唐诗</a>|<a href="https://aaoe.github.io/songci/">宋词</a>|<a href="https://aaoe.github.io/jingbu/">经部</a>|<a href="https://aaoe.github.io/shishu/">史书</a>|<a href="https://aaoe.github.io/zibu/">子部</a>|<a href="https://aaoe.github.io/cifu/">辞赋</a>|<a href="https://aaoe.github.io/yuanqu/">元曲</a> </div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>


</div>
<span style="display:none;">
<script>
var _hmt = _hmt || [];
(function() {
  var hm = document.createElement("script");
  hm.src = "../../../../hm.baidu.com/hm10d6.js?dc0cf2a0b65b7ab8ee179596732b745a";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
</span>

</body>

<!-- Mirrored from https://aaoe.github.io/gudianxiaoshuo/bijixiaoshuo/kechuangxianhua/51625.html by HTTrack Website Copier/3.x [XR&CO'2014], Sat, 12 Oct 2024 12:01:11 GMT -->
</html>



