<!DOCTYPE HTML>
<html>

<!-- Mirrored from https://aaoe.github.io/gudianxiaoshuo/bijixiaoshuo/kechuangxianhua/51620.html by HTTrack Website Copier/3.x [XR&CO'2014], Sat, 12 Oct 2024 12:01:11 GMT -->
<head>
<meta charset="gb2312">
<title>吴桥案_客窗闲话</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<meta http-equiv="Cache-Control" content="no-transform" />
<meta http-equiv="Cache-Control" content="no-siteapp" />
<meta name="MobileOptimized" content="width"/>
<meta name="HandheldFriendly" content="true"/>
<meta http-equiv="X-UA-Compatible" content="IE=Edge,chrome=1" /> 
<script src="../../../js/jquery.js" type="text/javascript"></script>
<script src="../../../js/pc.html" type="text/javascript"></script>
<script src="../../../js/mpp168.js" type="text/javascript"></script>
<link href="../../../css/wap2012.css" rel="stylesheet" type="text/css" />
<link rel="canonical"  href="https://aaoe.github.io/gudianxiaoshuo/bijixiaoshuo/kechuangxianhua/51620.html">
</head>
<body class="body">
<div class="mtop"> <a href="https://aaoe.github.io/" class="mindex"><img src="../../../images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> ・ <a href="index.html">客窗闲话</a></i></div>
  <span class="mmenu" id="mmenu"><img src="../../../images/mmenu.png" alt="目录" /></span> </div>
<div class="mnav" id="mnav">
 <a href='https://aaoe.github.io/'>首页</a> <a href="../../index.html">古典小说</a> <a href="https://aaoe.github.io/shige/">唐诗</a> <a href="https://aaoe.github.io/songci/">宋词</a> <a href="https://aaoe.github.io/jingbu/">经部</a> <a href="https://aaoe.github.io/shishu/">史书</a> <a href="https://aaoe.github.io/zibu/">子部</a> <a href="https://aaoe.github.io/cifu/">辞赋</a> <a href="https://aaoe.github.io/yuanqu/">元曲</a> 
</div>
<div class="search searchtop">
  <form  target="_blank" name="f2" action="https://aaoe.github.io/cse/search">
    <input type="hidden" value="7520588606970330124" name="s">
    <input type="hidden" value="" name="nsid">
    <input autocomplete="off" maxlength="25" value="" id="kw2" name="q"  class="searchInput s_ipt">
    <input type="submit" class="searchBtn" value="搜索"  id="su" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>


<div class="daohang" id="daohang"><strong>位置:</strong><a href='https://aaoe.github.io/'>主页</a> > <a href='../../index.html'>古典小说</a> > <a href='../index.html'>笔记小说</a> > <a href='index.html'>客窗闲话</a> > </div>
<div class="con1" id="con1"><script type="text/javascript">push168("mytop");</script></div>
<div class="kind">
    <h1 class="h11">吴桥案</h1>
</div>
<div class="mingzhuPage mingzhuPage1"><a href='51619.html'>【上一篇】</a> <a href="index.html" title="客窗闲话" class="returnIndex">【回目录】</a>
<a href='51621.html'>【下一篇】</a> </div>
<div class="articleContent" id="articleContent">
    <p>　　燕都南吴桥县之连镇，布市也。居是地者，半以贸布为业。有肩贩张乙，恒负布西方求售，出或两三月一归。年二十余，家仅老母，为之娶妇李氏，娇而荡，夫妇甚相得。弥月，张仍出贸易，妇不安于室，日游邻里，姑劝之不听，教戒之则怒目视，反唇稽矣。</p><p>　　有武生许三者，城居，随父设肆于镇。父因老病，俾业其子，而养z于家。许三恃衿无赖，好与恶少伍，而游猎于色，不逞之徒利其资而助为虐。一日，与李氏遇诸途，艳之，访诸恶少，或告之曰：“此吾邻张乙妇，其夫负贩外出，恒在我家游荡，可以利诱之。”许三喜诺，订约而去。其人归，与妻谋。妻曰：“是不难，使许君伪为吾弟也者。俟妇来亦来，吾夸其富饶，以欣动之，妇若不避，吾让之隙，则事成矣。”其人告许，盛服而往。妇适至，欲避，邻妻以其弟告，牵衣命坐。妇斜睨许，许故卖弄姿首，渐与调笑，妇赧不言。邻妻曰：“吾弟非外人也，烦嫂相陪，吾具膳去。”妇口言归而身不动，邻妻出，反闭其户。许搂妇求欢，妇索服饰，许允之。相将入室，事甫毕，而邻妻至，妇羞惭无地，邻妻曰：“若欲不泄于人，必长与吾弟欢好，犹弟妇也。吾何言哉？若不常来，吾且播扬之，勿悔。”妇喜诺。由是许为之易新衣，备首饰，居然完好。姑诘其所自来，则以母家对。姑知其无父母兄弟，大疑之，访得其端倪，禁妇勿出，则骂鸡詈犬，搅扰不休。姑大不堪，俟子归告之故，立命休弃。张乙承母命，不得已与手书而逐之。</p><p>　　妇泣去，无可归，乃投许而尤之，许曰：“今长为我妇矣，不得受恶姑气，尚不慊于心耶？”乃置宅相处，越数月，供亿不支。复与恶少谋，佥曰：“是非尔真妇也，可使之娼，征其夜合之资，不但衣食有藉，而致富不难矣。”许喜诺，逼妇接客，妇畏鞭笞，不敢不从也。张乙自出妇后，负气去，半载而回，与妇情犹未绝，访知为娼，潜往视之。妇见痛泣，且告之悔，牵留共宿，而还其手书。张乙归，不敢告母，正无可如何之际，许知是夜有客，而不知其为本夫。次日往索资，妇无以应，裸而挞之，妇以实告，许复与恶少谋曰：“殆矣，本夫已反其手书，若以占妻讼我，奈何？”佥曰：“彼经纪人一时计不及此，必将复来。俟其来时，吾等伏于左右，群起捕击，使惧而逃，似可绝迹。”许唯唯。未几，张心果不息，又至。甫扣门，伏发群殴之，诈死，伏不动。许曰：“殆矣，不过惧之而已，奈何置之死地？罪将在我。”众哄然散。</p><p>　　张知众去，觉遍体受伤，不敢见母，匍匐至河干，趁舟入邻邑。夜扣行家，其主素识，惊问其故，张以酒后与人共殴，既被人伤，亦复伤人，求为调治，而谋避匿行。主为之延医，伤痊并为合伙，贩布于口外。当是时，连镇河干，芦苇中有浮尸。亭长报宰，宰验明遍体鳞伤，似群殴致毙而弃于河者。面目已败，莫辨谁何。宰为棺殓缉凶，标召尸亲而已。乃张乙之母，数日不见其子归，寻访无着，或告以河干之尸必其子也，母信以为然，即投宰，告许三谋妇杀子状。宰启棺使认，母亦难辨，因报仇心切，睹尸衣上右肩有补缀处，谬曰，“吾子布贩也，其肩负布易破，吾以旧布，补以白线缝，是否，请一验而定。”遂洗验，果然。即提许三与诸恶少一讯，皆伏辜。已解审会垣，许父哀其子，思有以援之，或告之曰：“此尸诈也。张乙年少身短，此尸年老身长，虽面目溃烂，而身旁有须一缕，其明证也。”父悟，急为上控，而使其子翻供。司发首郡复鞫，游移无定，已逾年矣。</p><p>　　张乙贸易获利，归视其母，母见之，喜惧交作。张问故，母实告之，使仍避匿。张曰：“不可。我本无罪，若使许三同抵，则我咎不轻，且终身不得居故乡。不如自首。”使遂投宰而陈其始末，宰大惊，即偕往会垣，面告宪司。幸罪人未决，即出许，科以和奸罪，褫革荷校而已。张归安业，妇亦投回，哀求其姑，割指示志，改行为良，仍完聚也。</p><p>　　芗{曰：吾闻讯是案者，一老吏程姓，素以折狱为能。僚友佥尊之曰“老哥哥”。当许三翻供之际，历数问官，坚执不认，后值程尹谓之曰：“占妻斗殴之情既实，则死者是否本人，汝罪难逭。况承之未必即死，不承递相熬审，或喜用严刑者，或善于磨炼者，当此溽暑时，昼夜不息，得不瘐毙乎？与其速死，何如缓生，汝自度之。”许三感悟，痛哭承认，供招乃定。程尹傲于众曰：“诸君逾载所不能决者，老哥哥片言定之，鞫狱之能，不敢多让人矣。”正众口交相赞叹间，吏报吴桥令带领已死复生之张乙投首，太守命释许三，众乃粲然曰：“老哥哥竟是鞫狱神手，死人审活矣。”甚矣，定谳之难也。</p>
</div>
<div class="mingzhuPage"><a href='51619.html'>【上一篇】</a> <a href="index.html" title="客窗闲话" class="returnIndex">【回目录】</a>
<a href='51621.html'>【下一篇】</a> </div>
<div class="line"></div>
<div class="con2" id="con2"><script type="text/javascript">push168("mybottom");</script></div>
<div class="kind"> <h2>推荐阅读</h2> </div>
<div class="index_list">
    
     <a href="../shierxiao/index.html">&middot;十二笑</a>
    
     <a href="../jiandengyuhua/index.html">&middot;剪灯余话</a>
    
     <a href="../suhuaqingtan/index.html">&middot;俗话倾谈</a>
    
     <a href="../tangzhiyan/index.html">&middot;唐摭言</a>
    
     <a href="../xieduo/index.html">&middot;谐铎</a>
    
     <a href="../lianchengbiwaibian/index.html">&middot;连城璧外编</a>
    
     <a href="../yanyibian/index.html">&middot;艳异编</a>
    
     <a href="../hanmoyingxiongji/index.html">&middot;汉末英雄记</a>
    
     <a href="../jiuzhouchunqiu/index.html">&middot;九州春秋</a>
    
     <a href="../suitangjiahua/index.html">&middot;隋唐嘉话</a>
     
</div>
<div class="con3" id="con3">
  <script type="text/javascript">push168("image3");</script>
</div>
<script src="https://aaoe.github.io/templets/css/my1.js" type="text/javascript"></script>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
	}) 	
</script>
<div class="search searchfoot">
    <form  target="_blank" name="f2" action="https://aaoe.github.io/cse/search">
        <input type="hidden" value="7520588606970330124" name="s">
        <input type="hidden" value="" name="nsid">
        <input autocomplete="off" maxlength="25" value="" id="kw2" name="q"  class="searchInput s_ipt">
        <input type="submit" class="searchBtn" value="搜索"  id="su" />
        <select name="searchtype" class="search-option" id="search-option" style="display:none;">
            <option value="title" selected='1'>检索标题</option>
             <option value="titlekeyword">智能模糊</option>
         </select>
    </form>
</div>
<div class="bot"><a href="../../index.html">古典小说</a>|<a href="https://aaoe.github.io/shige/">唐诗</a>|<a href="https://aaoe.github.io/songci/">宋词</a>|<a href="https://aaoe.github.io/jingbu/">经部</a>|<a href="https://aaoe.github.io/shishu/">史书</a>|<a href="https://aaoe.github.io/zibu/">子部</a>|<a href="https://aaoe.github.io/cifu/">辞赋</a>|<a href="https://aaoe.github.io/yuanqu/">元曲</a> </div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>


</div>
<span style="display:none;">
<script>
var _hmt = _hmt || [];
(function() {
  var hm = document.createElement("script");
  hm.src = "../../../../hm.baidu.com/hm10d6.js?dc0cf2a0b65b7ab8ee179596732b745a";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
</span>

</body>

<!-- Mirrored from https://aaoe.github.io/gudianxiaoshuo/bijixiaoshuo/kechuangxianhua/51620.html by HTTrack Website Copier/3.x [XR&CO'2014], Sat, 12 Oct 2024 12:01:11 GMT -->
</html>



