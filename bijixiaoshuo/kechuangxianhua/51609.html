<!DOCTYPE HTML>
<html>

<!-- Mirrored from https://aaoe.github.io/gudianxiaoshuo/bijixiaoshuo/kechuangxianhua/51609.html by HTTrack Website Copier/3.x [XR&CO'2014], Sat, 12 Oct 2024 12:01:11 GMT -->
<head>
<meta charset="gb2312">
<title>白安人_客窗闲话</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<meta http-equiv="Cache-Control" content="no-transform" />
<meta http-equiv="Cache-Control" content="no-siteapp" />
<meta name="MobileOptimized" content="width"/>
<meta name="HandheldFriendly" content="true"/>
<meta http-equiv="X-UA-Compatible" content="IE=Edge,chrome=1" /> 
<script src="../../../js/jquery.js" type="text/javascript"></script>
<script src="../../../js/pc.html" type="text/javascript"></script>
<script src="../../../js/mpp168.js" type="text/javascript"></script>
<link href="../../../css/wap2011.css" rel="stylesheet" type="text/css" />
<link rel="canonical"  href="https://aaoe.github.io/gudianxiaoshuo/bijixiaoshuo/kechuangxianhua/51609.html">
</head>
<body class="body">
<div class="mtop"> <a href="https://aaoe.github.io/" class="mindex"><img src="../../../images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> ・ <a href="index.html">客窗闲话</a></i></div>
  <span class="mmenu" id="mmenu"><img src="../../../images/mmenu.png" alt="目录" /></span> </div>
<div class="mnav" id="mnav">
 <a href='https://aaoe.github.io/'>首页</a> <a href="../../index.html">古典小说</a> <a href="https://aaoe.github.io/shige/">唐诗</a> <a href="https://aaoe.github.io/songci/">宋词</a> <a href="https://aaoe.github.io/jingbu/">经部</a> <a href="https://aaoe.github.io/shishu/">史书</a> <a href="https://aaoe.github.io/zibu/">子部</a> <a href="https://aaoe.github.io/cifu/">辞赋</a> <a href="https://aaoe.github.io/yuanqu/">元曲</a> 
</div>
<div class="search searchtop">
  <form  target="_blank" name="f2" action="https://aaoe.github.io/cse/search">
    <input type="hidden" value="7520588606970330124" name="s">
    <input type="hidden" value="" name="nsid">
    <input autocomplete="off" maxlength="25" value="" id="kw2" name="q"  class="searchInput s_ipt">
    <input type="submit" class="searchBtn" value="搜索"  id="su" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>


<div class="daohang" id="daohang"><strong>位置:</strong><a href='https://aaoe.github.io/'>主页</a> > <a href='../../index.html'>古典小说</a> > <a href='../index.html'>笔记小说</a> > <a href='index.html'>客窗闲话</a> > </div>
<div class="con1" id="con1"><script type="text/javascript">push168("mytop");</script></div>
<div class="kind">
    <h1 class="h11">白安人</h1>
</div>
<div class="mingzhuPage mingzhuPage1"><a href='51608.html'>【上一篇】</a> <a href="index.html" title="客窗闲话" class="returnIndex">【回目录】</a>
<a href='51610.html'>【下一篇】</a> </div>
<div class="articleContent" id="articleContent">
    <p>　　锺俊，浙人。幼业儒，父母早故，孑然一身，教读以b口，亲戚故旧皆远之。年二十余，获一芹，戚友稍礼之，然无与婚媾者。鳏居下帷，刻志勤学，未几登贤书，捷南宫，入庶常，乡党中争欲联姻。俊谢曰：“予贫犹昔，宦亦未成，何以家为？”时有山右富室官侍卫者白姓，有女及笄，因乏嗣，欲赘清华之士为婿。彼乡人以其武职，虑女有赳赳风，莫愿结婚者。俊于同年席同遇白，谈相洽，询及未婚故，白即嘱同年为媒。俊知其丰于财，欣然许诺，遂赘也。女貌婉丽，夫妇相得甚欢。旋散馆，俊铨得南都宰，将至任，白因爱女远离，盛备奁具，媵以婢仆百余，雇群艘由水路行。运奁之日，自京至通四十余里，络绎不绝于道者，翌日始毕。白送婿女至河干，珍重而别。于是宵小觊觎，群谋肆劫，但知其多侍卫家丁，恐有能者，不敢遽发。以小舟追随而下。及官舫晚泊处，俱在通都大邑，无可下手。然一路知风，羽党日伙矣。</p><p>　　夏初，舟抵维扬。是夜，月朗风清，江波恬静，俊与白安人舟中对弈，思乘月色启行，饬仆叱舟子连樯而进。盗闻之大喜，投其魁伪镇江王者，挥百余艇，胡哨而来。舟子闻啃声，咸呼曰：“巨寇至矣，奈何？”诸仆骇告主人，俊不胜战栗，泣曰：“举家休矣。”安人微哂曰：“小丑何敢跳梁，婢子足以退之。郎何惧为？”遂命仆令舟子停帆，将群艘一贯锁连，官舫在中，灯火俱息，男子均伏匿不动。安人呼婢十余人来前，皆已易短装，黑衣黑裤，望之如墨。各与棋子一握，密嘱数语曰，“速退小偷，毋俾登舟，若惊官人，惟汝等罪。”婢领命而去。安人遂自起，易乌缎袄裤，以青绫蒙首，挂铁丸囊，俊视之，目立眉扬，英武之概，另具风流，非复平时娇弱矣。俊曰，“夫人将何之？”安人曰：“御盗耳，郎如不畏，偕往观之。”俊见指挥自如，胆稍壮，遂携手伏舱门内，静无喘息。</p><p>　　未几，哨声逼近，盗舟合围焉。彼见巨艘联络，若索战然，而无一人在外，怀疑未决。相持既久，觉无他异，乃命酋长挖钩持刀跃上，未及登舷，皆被飞子中要害，堕江而毙，已数十人。贼帅怒，自携大盾挟白刃飞登中舟，觉盾上炮子雨下，始知击者在上，于是蒙首俯身，才欲入舱，安人手发铁丸，中盗顶，扑跌入江。众呼曰：“大王殆矣！”皆跛抢护而遁。群婢咸集，安人命举火厚赏之，叱舟子放舟前进，俊大悦，揖而请曰：“夫人是何神术，治大盗若小儿然？诚乃将门之豪杰也。”安人曰：“无他，妾父好马射，家有闲圃一顷，翼以长垣，中具马道箭厅，恒以妾置厅事观艺。妾时尚幼，戏以石子击射鹄，父笑曰：‘儿欲为此，吾以银为的，能下者予之。’妾乐此不疲，与群婢日击，至二三年，百发百中。父又以纸作人，画周身穴道，命击某穴，亦无不中。继又以牛革为人，画穴于背，命以铁丸穿之，习四五年，则所发皆洞。父笑曰：‘女将军天下无敌矣，’故侍婢皆知款窍。如是而已，无他长也。”俊曰：“棋子微物，何能杀人？”安人曰：“熟是法者，粒米可以杀人，况棋子乎？彼所击者，非穿太阳穴则取二目，子已入脑，能不立毙乎？”俊曰：“既闻命矣，然婢伏何所，而贼不觉？”安人曰：“婢猱踞桅巅，俯视明而用力远，故无不中其要害。且黑衣与木色等，夜色朦胧，故盗不觉也。”俊曰：“夫人伏舱内，何预知贼首之必登中舟也？”安人曰：“中舟较群舟大而有仪仗，群盗四面受亏，必料中舟为主，贼首必欲破之。既登，即知击者在上，不意妾在下也，故幸中之。”俊不胜叹服曰：“夫人真娘子军之巨帅也，智勇无双。仆何福而遇此？”</p><p>　　及抵官，六载任满，调首邑。时有军功参戎许杰来镇南都，与俊投合，约为昆季，时相过从。盛夏，解衣而不释便帽，俊窃疑之，及俊得保荐将入觐，杰具席饯行，饮已酣，俊问曰：“大兄当暑不去冠，何也？”杰曰：“既为昆季，事可无讳。予大江巨盗也，因劫官舫，被铁丸击顶去片骨，几殆。幸寇中有儿脑丹治痊，然不可以风，故不释冠。”俊曰：“以兄男略冠三军，何见伤于官舫？”杰笑曰：“此予之恩人也，曾访舫中，能者系少妇，予喟然自失，去盗不为，投边营入伍，屡上首功，五六载进膺是取，皆由一击玉成之。此妇非予之恩人耶？”俊曰：“知恩人何在？”杰曰：“闺阁中人，何从物识？”俊笑曰：“兄匆罪，是弟妇也。”杰骇然起，具衣冠请谒。俊命仆传请安人出。杰见其弱质盈盈，不觉再拜稽首曰：“此天人也，天命诲予矣。”</p><p>　　凛然而退。</p>
</div>
<div class="mingzhuPage"><a href='51608.html'>【上一篇】</a> <a href="index.html" title="客窗闲话" class="returnIndex">【回目录】</a>
<a href='51610.html'>【下一篇】</a> </div>
<div class="line"></div>
<div class="con2" id="con2"><script type="text/javascript">push168("mybottom");</script></div>
<div class="kind"> <h2>推荐阅读</h2> </div>
<div class="index_list">
    
     <a href="../shierxiao/index.html">&middot;十二笑</a>
    
     <a href="../jiandengyuhua/index.html">&middot;剪灯余话</a>
    
     <a href="../suhuaqingtan/index.html">&middot;俗话倾谈</a>
    
     <a href="../tangzhiyan/index.html">&middot;唐摭言</a>
    
     <a href="../xieduo/index.html">&middot;谐铎</a>
    
     <a href="../lianchengbiwaibian/index.html">&middot;连城璧外编</a>
    
     <a href="../yanyibian/index.html">&middot;艳异编</a>
    
     <a href="../hanmoyingxiongji/index.html">&middot;汉末英雄记</a>
    
     <a href="../jiuzhouchunqiu/index.html">&middot;九州春秋</a>
    
     <a href="../suitangjiahua/index.html">&middot;隋唐嘉话</a>
     
</div>
<div class="con3" id="con3">
  <script type="text/javascript">push168("image3");</script>
</div>
<script src="https://aaoe.github.io/templets/css/my1.js" type="text/javascript"></script>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
	}) 	
</script>
<div class="search searchfoot">
    <form  target="_blank" name="f2" action="https://aaoe.github.io/cse/search">
        <input type="hidden" value="7520588606970330124" name="s">
        <input type="hidden" value="" name="nsid">
        <input autocomplete="off" maxlength="25" value="" id="kw2" name="q"  class="searchInput s_ipt">
        <input type="submit" class="searchBtn" value="搜索"  id="su" />
        <select name="searchtype" class="search-option" id="search-option" style="display:none;">
            <option value="title" selected='1'>检索标题</option>
             <option value="titlekeyword">智能模糊</option>
         </select>
    </form>
</div>
<div class="bot"><a href="../../index.html">古典小说</a>|<a href="https://aaoe.github.io/shige/">唐诗</a>|<a href="https://aaoe.github.io/songci/">宋词</a>|<a href="https://aaoe.github.io/jingbu/">经部</a>|<a href="https://aaoe.github.io/shishu/">史书</a>|<a href="https://aaoe.github.io/zibu/">子部</a>|<a href="https://aaoe.github.io/cifu/">辞赋</a>|<a href="https://aaoe.github.io/yuanqu/">元曲</a> </div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>


</div>
<span style="display:none;">
<script>
var _hmt = _hmt || [];
(function() {
  var hm = document.createElement("script");
  hm.src = "../../../../hm.baidu.com/hm10d6.js?dc0cf2a0b65b7ab8ee179596732b745a";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
</span>

</body>

<!-- Mirrored from https://aaoe.github.io/gudianxiaoshuo/bijixiaoshuo/kechuangxianhua/51609.html by HTTrack Website Copier/3.x [XR&CO'2014], Sat, 12 Oct 2024 12:01:11 GMT -->
</html>



