<!DOCTYPE HTML>
<html>

<!-- Mirrored from https://aaoe.github.io/gudianxiaoshuo/bijixiaoshuo/xukechuangxianhua/51722.html by HTTrack Website Copier/3.x [XR&CO'2014], Sat, 12 Oct 2024 12:01:11 GMT -->
<head>
<meta charset="gb2312">
<title>陆清献公遗事_续客窗闲话</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<meta http-equiv="Cache-Control" content="no-transform" />
<meta http-equiv="Cache-Control" content="no-siteapp" />
<meta name="MobileOptimized" content="width"/>
<meta name="HandheldFriendly" content="true"/>
<meta http-equiv="X-UA-Compatible" content="IE=Edge,chrome=1" /> 
<script src="../../../js/jquery.js" type="text/javascript"></script>
<script src="../../../js/pc.html" type="text/javascript"></script>
<script src="../../../js/mpp168.js" type="text/javascript"></script>
<link href="../../../css/wap2012.css" rel="stylesheet" type="text/css" />
<link rel="canonical"  href="https://aaoe.github.io/gudianxiaoshuo/bijixiaoshuo/xukechuangxianhua/51722.html">
</head>
<body class="body">
<div class="mtop"> <a href="https://aaoe.github.io/" class="mindex"><img src="../../../images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> ・ <a href="index.html">续客窗闲话</a></i></div>
  <span class="mmenu" id="mmenu"><img src="../../../images/mmenu.png" alt="目录" /></span> </div>
<div class="mnav" id="mnav">
 <a href='https://aaoe.github.io/'>首页</a> <a href="../../index.html">古典小说</a> <a href="https://aaoe.github.io/shige/">唐诗</a> <a href="https://aaoe.github.io/songci/">宋词</a> <a href="https://aaoe.github.io/jingbu/">经部</a> <a href="https://aaoe.github.io/shishu/">史书</a> <a href="https://aaoe.github.io/zibu/">子部</a> <a href="https://aaoe.github.io/cifu/">辞赋</a> <a href="https://aaoe.github.io/yuanqu/">元曲</a> 
</div>
<div class="search searchtop">
  <form  target="_blank" name="f2" action="https://aaoe.github.io/cse/search">
    <input type="hidden" value="7520588606970330124" name="s">
    <input type="hidden" value="" name="nsid">
    <input autocomplete="off" maxlength="25" value="" id="kw2" name="q"  class="searchInput s_ipt">
    <input type="submit" class="searchBtn" value="搜索"  id="su" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>


<div class="daohang" id="daohang"><strong>位置:</strong><a href='https://aaoe.github.io/'>主页</a> > <a href='../../index.html'>古典小说</a> > <a href='../index.html'>笔记小说</a> > <a href='index.html'>续客窗闲话</a> > </div>
<div class="con1" id="con1"><script type="text/javascript">push168("mytop");</script></div>
<div class="kind">
    <h1 class="h11">陆清献公遗事</h1>
</div>
<div class="mingzhuPage mingzhuPage1"><a href='51721.html'>【上一篇】</a> <a href="index.html" title="续客窗闲话" class="returnIndex">【回目录】</a>
<a href='51723.html'>【下一篇】</a> </div>
<div class="articleContent" id="articleContent">
    <p>　　公讳陇其，号稼书，J之当湖人。以理学名家，配享圣庙。公以进士即用，宰直隶灵寿县，父老相传，遗风善政，有足录者。昔公之任，无幕友官亲，二仆与官，三人而已。早起盥沐后，冠带坐堂上，唤吏役告之曰：“凡莅民，以省事为第一关，我无多事，不须若干人祗候。或农或贾，各就所能，以养尔父母妻子。但已领工食，应为国家办事，不能尽去。每日酌留书吏二人，衙役四名，轮班听事，余各执业，勿远离也。”暖阁之内，左右二几，一具律，一具平码，完粮银者，当堂弹兑，余厘毫，必还之。投呈者，呼至案前，细为评点曰：“某一节，人错待汝；某一节，无此情理，谎词也。”应讯者，即书票钤印过朱，差原告往传被告到案，曲为开导曰：“尔原被非亲即故，非故即邻，平日皆情之至密者，今不过为婚姻田土钱债细事，一时拂意，不能忍耐，致启讼端。殊不知一讼之兴，未见曲直，而吏有纸张之费，役有饮食之需，证佐之亲友，必需酬劳，往往所费多于所争。且守候公门，废时失业，一经官断，须有输赢，从此乡党变为讼仇，薄产亿为乌有，切齿数世，悔之晚矣。即如此案某人故薄待某人。”即检律例以指示之曰：“罪应笞杖，但国法不加有礼之人，某合与某叩首服理，即回去静思三日，倘彼此豁然，来授结可也。”往往感激涕零，情愿当堂具结，和好如初，因此互相劝勉勿讼。半年之后，门庭如水，堂可张罗。</p><p>　　公无事，带一书一役，挨村讲乡约，训以孝弟忠信，节义廉耻，必引经据典，参以时事，民皆乐听，浅直易从，无窒碍难行者。遇孝慈节义之人，立即表扬，且为之咨嗟叹赏曰：“我所不及。”凡获小偷到案，则曰：“汝亦有人心者也，何至为此？”偷曰：“小人为贫所迫耳。”公曰：“是不难。为利之最厚者，莫如纺织，且人人能为之。”随命仆市棉花斤余，使偷在堂右，教以纺花之法。曰：“能，即释汝；不能，即惰也，罪加倍。”偷愿速释，无不留心学习，数日间，即能为矣。公曰：“此赀本不过数百钱耳，今数日内，循环例换，已赢余若干，除汝饭食外，尚剩有数百钱，汝回去执业。倘再犯，不恕汝也。”偷泣而去，改过迁善者多。间有犯，则杖而后教之，在堂上纺花一月。三犯，则曰：“是不能改矣。”使二役挟之急行千步，以热醋灌之，一碗饮至半，使一人突拍其背，则嗽终身不愈，不能作贼矣，仍纺花以没世。</p><p>　　时尚未设养廉。若奉文有摊捐款，必具文申请曰：“职奉银四十五两，仅敷自食，所需捐款，动钱粮耶？抑杂税耶？”道府寿，以挂面十束、筋烛一对，躬亲致祝。上游皆恶其执，甄别已之。后任甫至，即有报案者，系以斧杀人于旷野，不知凶手为谁。后官访于公曰：“老前辈任此数年，囹圄空虚，案无留牍，可见一邑之人，皆在春风化雨中矣。弟甫下车，即有疑难命案，若留疑以有待者，何也？”公曰：“方自愧虚糜，何敢当兄台盛誉？命案有无，偶然耳。案在何处？”曰：“某村。”公思之曰：“必某人所为也。”后官拘其人至，曰：“案无事由，杀无证佐，何所见而执吾？”后官曰：“此前官所教，必无谬误。”其人曰：“前官，圣贤也，岂肯冤人？”后官无词可答，曰：“带汝见前官，谅必有说。”于是押犯诣公。</p><p>　　其人见公，即有惭惧之色。公呼使前，曰：“某人，汝忘余谆戒之苦心耶？余初至汝村讲乡约时，见汝面有凶横气，历历开导，汝色渐和。逾今三载，前色顿变，其为不改凶心，致有此事。可知杀人者死，罪无可逃，与其受尽责扑而后陈，不如直陈无隐，身不受亏，而恩犹可冀。”其人叩首泣曰：“洞见小人肺腑矣！昔年我与被杀之某，共交一嫠妇，后某独占而屏我，是不平。嗣公至以善劝人，人皆革面洗心，其不能者，为众所不齿。皆偕妇出亡，我亦闻公言自悔。今公甫谢事，某与妇仍归旧村，且讪笑村众日；‘汝等不过畏陆青天耳，渠不能自保，今尚有此不近人情官耶？’小人恨其词，触前忿，潜杀之，意谓无人能破此寨，不意公竟先觉也，虽死奚辞！”后官怜其尚有良心，薄其罪而流之。国法，凡甄别官，例引见。公入都面君，见其岸然道貌，奏对从容不苟，圣祖大悦，卿相复保奏之，用为礼部主事，升侍御，致仕归。</p><p>　　芗{曰：人之所以异于禽兽者，廉耻二字。若忘此，虽圣贤不能化也。故盗贼之三犯者，只好饮之以醋而已。至杀人者，虽因奸也，实缘讪笑公而顿激忿怒，斯人尚有良心。彼甄别公者，直斯人不若矣，当以醋灌之。</p>
</div>
<div class="mingzhuPage"><a href='51721.html'>【上一篇】</a> <a href="index.html" title="续客窗闲话" class="returnIndex">【回目录】</a>
<a href='51723.html'>【下一篇】</a> </div>
<div class="line"></div>
<div class="con2" id="con2"><script type="text/javascript">push168("mybottom");</script></div>
<div class="kind"> <h2>推荐阅读</h2> </div>
<div class="index_list">
    
     <a href="../shierxiao/index.html">&middot;十二笑</a>
    
     <a href="../jiandengyuhua/index.html">&middot;剪灯余话</a>
    
     <a href="../suhuaqingtan/index.html">&middot;俗话倾谈</a>
    
     <a href="../tangzhiyan/index.html">&middot;唐摭言</a>
    
     <a href="../xieduo/index.html">&middot;谐铎</a>
    
     <a href="../lianchengbiwaibian/index.html">&middot;连城璧外编</a>
    
     <a href="../yanyibian/index.html">&middot;艳异编</a>
    
     <a href="../hanmoyingxiongji/index.html">&middot;汉末英雄记</a>
    
     <a href="../jiuzhouchunqiu/index.html">&middot;九州春秋</a>
    
     <a href="../suitangjiahua/index.html">&middot;隋唐嘉话</a>
     
</div>
<div class="con3" id="con3">
  <script type="text/javascript">push168("image3");</script>
</div>
<script src="https://aaoe.github.io/templets/css/my1.js" type="text/javascript"></script>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
	}) 	
</script>
<div class="search searchfoot">
    <form  target="_blank" name="f2" action="https://aaoe.github.io/cse/search">
        <input type="hidden" value="7520588606970330124" name="s">
        <input type="hidden" value="" name="nsid">
        <input autocomplete="off" maxlength="25" value="" id="kw2" name="q"  class="searchInput s_ipt">
        <input type="submit" class="searchBtn" value="搜索"  id="su" />
        <select name="searchtype" class="search-option" id="search-option" style="display:none;">
            <option value="title" selected='1'>检索标题</option>
             <option value="titlekeyword">智能模糊</option>
         </select>
    </form>
</div>
<div class="bot"><a href="../../index.html">古典小说</a>|<a href="https://aaoe.github.io/shige/">唐诗</a>|<a href="https://aaoe.github.io/songci/">宋词</a>|<a href="https://aaoe.github.io/jingbu/">经部</a>|<a href="https://aaoe.github.io/shishu/">史书</a>|<a href="https://aaoe.github.io/zibu/">子部</a>|<a href="https://aaoe.github.io/cifu/">辞赋</a>|<a href="https://aaoe.github.io/yuanqu/">元曲</a> </div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>


</div>
<span style="display:none;">
<script>
var _hmt = _hmt || [];
(function() {
  var hm = document.createElement("script");
  hm.src = "../../../../hm.baidu.com/hm10d6.js?dc0cf2a0b65b7ab8ee179596732b745a";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
</span>

</body>

<!-- Mirrored from https://aaoe.github.io/gudianxiaoshuo/bijixiaoshuo/xukechuangxianhua/51722.html by HTTrack Website Copier/3.x [XR&CO'2014], Sat, 12 Oct 2024 12:01:11 GMT -->
</html>



