<!DOCTYPE HTML>
<html>

<!-- Mirrored from https://aaoe.github.io/gudianxiaoshuo/bijixiaoshuo/xukechuangxianhua/51741.html by HTTrack Website Copier/3.x [XR&CO'2014], Sat, 12 Oct 2024 12:01:11 GMT -->
<head>
<meta charset="gb2312">
<title>郭去非_续客窗闲话</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<meta http-equiv="Cache-Control" content="no-transform" />
<meta http-equiv="Cache-Control" content="no-siteapp" />
<meta name="MobileOptimized" content="width"/>
<meta name="HandheldFriendly" content="true"/>
<meta http-equiv="X-UA-Compatible" content="IE=Edge,chrome=1" /> 
<script src="../../../js/jquery.js" type="text/javascript"></script>
<script src="../../../js/pc.html" type="text/javascript"></script>
<script src="../../../js/mpp168.js" type="text/javascript"></script>
<link href="../../../css/wap2012.css" rel="stylesheet" type="text/css" />
<link rel="canonical"  href="https://aaoe.github.io/gudianxiaoshuo/bijixiaoshuo/xukechuangxianhua/51741.html">
</head>
<body class="body">
<div class="mtop"> <a href="https://aaoe.github.io/" class="mindex"><img src="../../../images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> ・ <a href="index.html">续客窗闲话</a></i></div>
  <span class="mmenu" id="mmenu"><img src="../../../images/mmenu.png" alt="目录" /></span> </div>
<div class="mnav" id="mnav">
 <a href='https://aaoe.github.io/'>首页</a> <a href="../../index.html">古典小说</a> <a href="https://aaoe.github.io/shige/">唐诗</a> <a href="https://aaoe.github.io/songci/">宋词</a> <a href="https://aaoe.github.io/jingbu/">经部</a> <a href="https://aaoe.github.io/shishu/">史书</a> <a href="https://aaoe.github.io/zibu/">子部</a> <a href="https://aaoe.github.io/cifu/">辞赋</a> <a href="https://aaoe.github.io/yuanqu/">元曲</a> 
</div>
<div class="search searchtop">
  <form  target="_blank" name="f2" action="https://aaoe.github.io/cse/search">
    <input type="hidden" value="7520588606970330124" name="s">
    <input type="hidden" value="" name="nsid">
    <input autocomplete="off" maxlength="25" value="" id="kw2" name="q"  class="searchInput s_ipt">
    <input type="submit" class="searchBtn" value="搜索"  id="su" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>


<div class="daohang" id="daohang"><strong>位置:</strong><a href='https://aaoe.github.io/'>主页</a> > <a href='../../index.html'>古典小说</a> > <a href='../index.html'>笔记小说</a> > <a href='index.html'>续客窗闲话</a> > </div>
<div class="con1" id="con1"><script type="text/javascript">push168("mytop");</script></div>
<div class="kind">
    <h1 class="h11">郭去非</h1>
</div>
<div class="mingzhuPage mingzhuPage1"><a href='51740.html'>【上一篇】</a> <a href="index.html" title="续客窗闲话" class="returnIndex">【回目录】</a>
<a href='51742.html'>【下一篇】</a> </div>
<div class="articleContent" id="articleContent">
    <p>　　吾乡郭君去非，世家子也。生好丝弦声，襁褓中闻为弹阮成琵琶者，即在母怀喜跃。至十四五岁时，见戚某有抚琴者，恋恋不舍。某为之指点手法，即专心致志。数十年无间寒暑，朝夕一琴。是以心平气和，恬淡寡欲，不但无求富贵心，即加以横逆，亦置若罔闻。人皆以痴讥之，莫有知其能者。</p><p>　　寿辰，亲友集贺，郭君恶嚣，避居一室，使其子酬应而已。晚宴毕，有二三老人系外兄弟辈，曰：“主人以琴名有年，必有与凡手异者。平日不敢请，今特乞寿星赐闻法曲，勿以对牛却之是幸。”众皆踊跃附和，其子达意。郭君携琴出曰：“此圣贤之法器，天地之中声，可以通神明格鬼神者也。”其戚曰：“如是必能使我移情，但通神之说未敢遽信。”郭因命其子设炉焚香，多举灯烛，闭其窗户，嘱少年胆怯者毋惧。皆笑曰：“三四十人在此，即鬼神现形，何惧之有？”郭君调弦入弄，洋洋盈耳。未几，声渐悲戚，灯焰渐昏。觉幽风飒飒，鸣声呜呜。窃听之，妇女皆泣，忽似窗外来百十人抛掷泥沙，窗纸欲裂，逼人毛发皆竖。于是幼男童女扑入老者怀中，少年互相拥持。一老摇手曰：“曲不可终矣。恐胆怯者成悸疾奈何？”郭君微笑，改弦易操，灯烛骤明，觉阳和之气满室，悠然而止。客曰：“所弹何曲，而能如是？”郭曰：“普庵咒，第一转仅弹六段，君等畏惧不及再转，即收矣。”皆再拜曰：“神乎其技，虽有他乐不敢请矣。”肃然而退。</p><p>　　壬戌清明，郭君携本族兄弟子侄辈，买舟赴武林祀墓毕。遨游吴山，舟泊城内，大雨连日，山泉暴注，河水顿涨，平岸塞桥，舟不得行矣。且风狂浪急，颠簸不安，乃移舟藏于巨室水阁下。是日断炊，众皆惶迫。郭君笑曰：“无伤也，今在患难之中，不得不贬我声价，以琴求食似尚可得。”众曰：“然不能登陆，奈何？”郭曰：“毋庸。”乃横琴前舱，作《水调歌头》。甫毕，阁上有开窗问者，舟子以实告。既而水阁大开，请舟入厂内安泊。仆从数人，左右张盖，送一老者登舟。去其雨衣，则赫然四品愦。入舱与郭君为礼曰：“甫闻先生琴音清妙，小女习此有年，未得明师指授。如不我弃，请过舍一叙。”乃使仆囊琴，扶郭君，并邀众入。其家门庭宏敞，陈饰纷华，大族也。询知主人由内翰出为观察致仕，普称富有。父女皆好琴，其水阁即琴室也。女恒在是，忽闻琴声与众不同，故告其父而敦请。主人问客未炊，乃大开筵宴，以薪米给舟子，皆得饱餐，见郭君系年高有德之人，延之入内，使其女拜投门下。年约及笄，聪明俊秀，落落大方。郭君使试作一弄，曰：“大法亦似矣，只须拨正音节，可以入妙。”乃问其所欲，传以《汉宫秋》一阕，款留数日，天气睛明，水势亦退，众欲告辞。主人之意留翁而送客。郭曰：“老夫年届八旬，恐犯不宿于外之戒，只可暂作盘桓，不能留恋，况女公子慧甚，自具妙解，即以一阕推之，头头是道矣。”坚不能留，乃具币帛致赆仪，恭送登舟而别。自此，郭君之名，噪传遐迩。凡好此者纷纷从学。郭君恶其烦，遁于硖石山，不知所终，或曰仙去矣。</p><p>　　芗{曰：郭君之琴，托门下者甚众。得其真传，惟金道士。金传丁先生养虚，余壮年在养虚先生家，学抚一二阕。是时，聆先生音节之妙，声声沁入心脾，已超出时手百倍矣。惜余生也晚，不得听郭君法曲，作成连海上游也。</p>
</div>
<div class="mingzhuPage"><a href='51740.html'>【上一篇】</a> <a href="index.html" title="续客窗闲话" class="returnIndex">【回目录】</a>
<a href='51742.html'>【下一篇】</a> </div>
<div class="line"></div>
<div class="con2" id="con2"><script type="text/javascript">push168("mybottom");</script></div>
<div class="kind"> <h2>推荐阅读</h2> </div>
<div class="index_list">
    
     <a href="../shierxiao/index.html">&middot;十二笑</a>
    
     <a href="../jiandengyuhua/index.html">&middot;剪灯余话</a>
    
     <a href="../suhuaqingtan/index.html">&middot;俗话倾谈</a>
    
     <a href="../tangzhiyan/index.html">&middot;唐摭言</a>
    
     <a href="../xieduo/index.html">&middot;谐铎</a>
    
     <a href="../lianchengbiwaibian/index.html">&middot;连城璧外编</a>
    
     <a href="../yanyibian/index.html">&middot;艳异编</a>
    
     <a href="../hanmoyingxiongji/index.html">&middot;汉末英雄记</a>
    
     <a href="../jiuzhouchunqiu/index.html">&middot;九州春秋</a>
    
     <a href="../suitangjiahua/index.html">&middot;隋唐嘉话</a>
     
</div>
<div class="con3" id="con3">
  <script type="text/javascript">push168("image3");</script>
</div>
<script src="https://aaoe.github.io/templets/css/my1.js" type="text/javascript"></script>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
	}) 	
</script>
<div class="search searchfoot">
    <form  target="_blank" name="f2" action="https://aaoe.github.io/cse/search">
        <input type="hidden" value="7520588606970330124" name="s">
        <input type="hidden" value="" name="nsid">
        <input autocomplete="off" maxlength="25" value="" id="kw2" name="q"  class="searchInput s_ipt">
        <input type="submit" class="searchBtn" value="搜索"  id="su" />
        <select name="searchtype" class="search-option" id="search-option" style="display:none;">
            <option value="title" selected='1'>检索标题</option>
             <option value="titlekeyword">智能模糊</option>
         </select>
    </form>
</div>
<div class="bot"><a href="../../index.html">古典小说</a>|<a href="https://aaoe.github.io/shige/">唐诗</a>|<a href="https://aaoe.github.io/songci/">宋词</a>|<a href="https://aaoe.github.io/jingbu/">经部</a>|<a href="https://aaoe.github.io/shishu/">史书</a>|<a href="https://aaoe.github.io/zibu/">子部</a>|<a href="https://aaoe.github.io/cifu/">辞赋</a>|<a href="https://aaoe.github.io/yuanqu/">元曲</a> </div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>


</div>
<span style="display:none;">
<script>
var _hmt = _hmt || [];
(function() {
  var hm = document.createElement("script");
  hm.src = "../../../../hm.baidu.com/hm10d6.js?dc0cf2a0b65b7ab8ee179596732b745a";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
</span>

</body>

<!-- Mirrored from https://aaoe.github.io/gudianxiaoshuo/bijixiaoshuo/xukechuangxianhua/51741.html by HTTrack Website Copier/3.x [XR&CO'2014], Sat, 12 Oct 2024 12:01:11 GMT -->
</html>



