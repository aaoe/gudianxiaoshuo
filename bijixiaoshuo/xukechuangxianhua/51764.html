<!DOCTYPE HTML>
<html>

<!-- Mirrored from https://aaoe.github.io/gudianxiaoshuo/bijixiaoshuo/xukechuangxianhua/51764.html by HTTrack Website Copier/3.x [XR&CO'2014], Sat, 12 Oct 2024 12:01:11 GMT -->
<head>
<meta charset="gb2312">
<title>斗鹑_续客窗闲话</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<meta http-equiv="Cache-Control" content="no-transform" />
<meta http-equiv="Cache-Control" content="no-siteapp" />
<meta name="MobileOptimized" content="width"/>
<meta name="HandheldFriendly" content="true"/>
<meta http-equiv="X-UA-Compatible" content="IE=Edge,chrome=1" /> 
<script src="../../../js/jquery.js" type="text/javascript"></script>
<script src="../../../js/pc.html" type="text/javascript"></script>
<script src="../../../js/mpp168.js" type="text/javascript"></script>
<link href="../../../css/wap2012.css" rel="stylesheet" type="text/css" />
<link rel="canonical"  href="https://aaoe.github.io/gudianxiaoshuo/bijixiaoshuo/xukechuangxianhua/51764.html">
</head>
<body class="body">
<div class="mtop"> <a href="https://aaoe.github.io/" class="mindex"><img src="../../../images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> ・ <a href="index.html">续客窗闲话</a></i></div>
  <span class="mmenu" id="mmenu"><img src="../../../images/mmenu.png" alt="目录" /></span> </div>
<div class="mnav" id="mnav">
 <a href='https://aaoe.github.io/'>首页</a> <a href="../../index.html">古典小说</a> <a href="https://aaoe.github.io/shige/">唐诗</a> <a href="https://aaoe.github.io/songci/">宋词</a> <a href="https://aaoe.github.io/jingbu/">经部</a> <a href="https://aaoe.github.io/shishu/">史书</a> <a href="https://aaoe.github.io/zibu/">子部</a> <a href="https://aaoe.github.io/cifu/">辞赋</a> <a href="https://aaoe.github.io/yuanqu/">元曲</a> 
</div>
<div class="search searchtop">
  <form  target="_blank" name="f2" action="https://aaoe.github.io/cse/search">
    <input type="hidden" value="7520588606970330124" name="s">
    <input type="hidden" value="" name="nsid">
    <input autocomplete="off" maxlength="25" value="" id="kw2" name="q"  class="searchInput s_ipt">
    <input type="submit" class="searchBtn" value="搜索"  id="su" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>


<div class="daohang" id="daohang"><strong>位置:</strong><a href='https://aaoe.github.io/'>主页</a> > <a href='../../index.html'>古典小说</a> > <a href='../index.html'>笔记小说</a> > <a href='index.html'>续客窗闲话</a> > </div>
<div class="con1" id="con1"><script type="text/javascript">push168("mytop");</script></div>
<div class="kind">
    <h1 class="h11">斗鹑</h1>
</div>
<div class="mingzhuPage mingzhuPage1"><a href='51763.html'>【上一篇】</a> <a href="index.html" title="续客窗闲话" class="returnIndex">【回目录】</a>
<a href='51765.html'>【下一篇】</a> </div>
<div class="articleContent" id="articleContent">
    <p>　　禽之善斗者，有鸡，有画眉，有鹌鹑。斗鸡，古法也。而今亡矣。南人好斗画眉，北人好斗鹌鹑，惟山右为甚。富室贵伲遇有俊物，不惜重价购之。是以捕鹑为业者众，而招客开圈以分其彩者，所在多有。示日开圈，鹑客麋集，挟资千万。佥凭主人配鹑之优绌与彩之多寡议定。二客以鹑入圈合斗，飞跃而出即以败论，胜者获彩，主抽加一。规矩整肃，严同军令，无弗凛遵者。畜鹑之法，择俊者喂以黍，贮以囊，于午夜手握之。时其饮食而简节之，不使肥。俾鹑得人之精气，则骨力尤劲。</p><p>　　有富室某翁，幼好鹑，老而弥笃。偶得一鹑，貌亦如恒，惟神清骨俊，有矫矫不群之概。翁视为至宝，以重聘延善鹑客专抚此鹑。客亦不惜辛勤，昼夜把持。半载，鹑益健，翁喜曰：“可以一战矣。”凡鹑当之，无不靡者。适有百里外圈主招翁，翁将应命，因有事阻，使客囊鹑与金先往。主人不知其为翁使也，知其多金，意谓好斗之客，延接甚优，次日开圈，主谓客曰：“今有某公子以大采战者，客有意乎？”客思此鹑一时无敌，盍私与斗，倘得彩亦善策，允之。至圈，所见公子，翩翩美少，华彩功人。出鹑洁白如鹤，赤其嘴足，英英独立。知与不知，莫不叫绝，客自视其鹑，不如远甚。逡巡欲退，主前阻之曰：“客已许之，不能中止，犯规有罚。”客不得已，请以百金试。乃纵鹑入圈，白鹑即奔啄之。客鹑绕圈避，一跃而出，幸勿伤也。公子哗曰：“客鹑败矣。”攫其百金。客思丧金无以对翁，不觉泪下，主曰：“客金多矣。以豪华士吝此微资，何必来我家耶？”客以实对。公子曰：“既如是，尔姑讳之。俟翁来，请以千金赛，尔怂以成其事。当归尔金。”客喜诺，主亦从之。</p><p>　　翌日翁来，与公子晤。各道向慕之诚，主人特为开圈，翁先出其鹑。公子赞叹，为赏其俊健，曰：“非我玉鹑莫与对。然非赌千金不可。”客旁哂曰：“哈公子何视千金意重耶？吾鹑即万金何畏？”翁欣然允诺，各以千金交主人。公子始以白鹑入圈。翁视之有惧色，然已无可奈何，姑听之，白鹑见翁鹑，怒逐之，翁鹑复绕圈而奔。公子洋洋自得，视千金为囊中物矣，曰：“闻翁鹑无与对者，今何怯耶？”翁被讪甚赧，曰：“鹑乎，汝好为之。”翁鹑忽翻身仰卧，白鹑突啄其胸，翁鹑以两足指抉白鹑二目，腾跃而起，连啄其脑，脑裂血飞，白鹑竟毙。公子咋舌曰：“何前怯而后猛耶？”翁曰：“高明柔克，公子之鹑失之骄耳。”主人乃以二千金归翁，大设筵宴以贺胜。</p><p>　　芗{曰：胜者所用，即败者之兵。可知人各有命，不能强也。彼阴谋诡计者，不值一笑矣。</p>
</div>
<div class="mingzhuPage"><a href='51763.html'>【上一篇】</a> <a href="index.html" title="续客窗闲话" class="returnIndex">【回目录】</a>
<a href='51765.html'>【下一篇】</a> </div>
<div class="line"></div>
<div class="con2" id="con2"><script type="text/javascript">push168("mybottom");</script></div>
<div class="kind"> <h2>推荐阅读</h2> </div>
<div class="index_list">
    
     <a href="../shierxiao/index.html">&middot;十二笑</a>
    
     <a href="../jiandengyuhua/index.html">&middot;剪灯余话</a>
    
     <a href="../suhuaqingtan/index.html">&middot;俗话倾谈</a>
    
     <a href="../tangzhiyan/index.html">&middot;唐摭言</a>
    
     <a href="../xieduo/index.html">&middot;谐铎</a>
    
     <a href="../lianchengbiwaibian/index.html">&middot;连城璧外编</a>
    
     <a href="../yanyibian/index.html">&middot;艳异编</a>
    
     <a href="../hanmoyingxiongji/index.html">&middot;汉末英雄记</a>
    
     <a href="../jiuzhouchunqiu/index.html">&middot;九州春秋</a>
    
     <a href="../suitangjiahua/index.html">&middot;隋唐嘉话</a>
     
</div>
<div class="con3" id="con3">
  <script type="text/javascript">push168("image3");</script>
</div>
<script src="https://aaoe.github.io/templets/css/my1.js" type="text/javascript"></script>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
	}) 	
</script>
<div class="search searchfoot">
    <form  target="_blank" name="f2" action="https://aaoe.github.io/cse/search">
        <input type="hidden" value="7520588606970330124" name="s">
        <input type="hidden" value="" name="nsid">
        <input autocomplete="off" maxlength="25" value="" id="kw2" name="q"  class="searchInput s_ipt">
        <input type="submit" class="searchBtn" value="搜索"  id="su" />
        <select name="searchtype" class="search-option" id="search-option" style="display:none;">
            <option value="title" selected='1'>检索标题</option>
             <option value="titlekeyword">智能模糊</option>
         </select>
    </form>
</div>
<div class="bot"><a href="../../index.html">古典小说</a>|<a href="https://aaoe.github.io/shige/">唐诗</a>|<a href="https://aaoe.github.io/songci/">宋词</a>|<a href="https://aaoe.github.io/jingbu/">经部</a>|<a href="https://aaoe.github.io/shishu/">史书</a>|<a href="https://aaoe.github.io/zibu/">子部</a>|<a href="https://aaoe.github.io/cifu/">辞赋</a>|<a href="https://aaoe.github.io/yuanqu/">元曲</a> </div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>


</div>
<span style="display:none;">
<script>
var _hmt = _hmt || [];
(function() {
  var hm = document.createElement("script");
  hm.src = "../../../../hm.baidu.com/hm10d6.js?dc0cf2a0b65b7ab8ee179596732b745a";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
</span>

</body>

<!-- Mirrored from https://aaoe.github.io/gudianxiaoshuo/bijixiaoshuo/xukechuangxianhua/51764.html by HTTrack Website Copier/3.x [XR&CO'2014], Sat, 12 Oct 2024 12:01:11 GMT -->
</html>



