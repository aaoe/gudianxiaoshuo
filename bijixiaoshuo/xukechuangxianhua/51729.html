<!DOCTYPE HTML>
<html>

<!-- Mirrored from https://aaoe.github.io/gudianxiaoshuo/bijixiaoshuo/xukechuangxianhua/51729.html by HTTrack Website Copier/3.x [XR&CO'2014], Sat, 12 Oct 2024 12:01:11 GMT -->
<head>
<meta charset="gb2312">
<title>身毒国_续客窗闲话</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<meta http-equiv="Cache-Control" content="no-transform" />
<meta http-equiv="Cache-Control" content="no-siteapp" />
<meta name="MobileOptimized" content="width"/>
<meta name="HandheldFriendly" content="true"/>
<meta http-equiv="X-UA-Compatible" content="IE=Edge,chrome=1" /> 
<script src="../../../js/jquery.js" type="text/javascript"></script>
<script src="../../../js/pc.html" type="text/javascript"></script>
<script src="../../../js/mpp168.js" type="text/javascript"></script>
<link href="../../../css/wap2012.css" rel="stylesheet" type="text/css" />
<link rel="canonical"  href="https://aaoe.github.io/gudianxiaoshuo/bijixiaoshuo/xukechuangxianhua/51729.html">
</head>
<body class="body">
<div class="mtop"> <a href="https://aaoe.github.io/" class="mindex"><img src="../../../images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> ・ <a href="index.html">续客窗闲话</a></i></div>
  <span class="mmenu" id="mmenu"><img src="../../../images/mmenu.png" alt="目录" /></span> </div>
<div class="mnav" id="mnav">
 <a href='https://aaoe.github.io/'>首页</a> <a href="../../index.html">古典小说</a> <a href="https://aaoe.github.io/shige/">唐诗</a> <a href="https://aaoe.github.io/songci/">宋词</a> <a href="https://aaoe.github.io/jingbu/">经部</a> <a href="https://aaoe.github.io/shishu/">史书</a> <a href="https://aaoe.github.io/zibu/">子部</a> <a href="https://aaoe.github.io/cifu/">辞赋</a> <a href="https://aaoe.github.io/yuanqu/">元曲</a> 
</div>
<div class="search searchtop">
  <form  target="_blank" name="f2" action="https://aaoe.github.io/cse/search">
    <input type="hidden" value="7520588606970330124" name="s">
    <input type="hidden" value="" name="nsid">
    <input autocomplete="off" maxlength="25" value="" id="kw2" name="q"  class="searchInput s_ipt">
    <input type="submit" class="searchBtn" value="搜索"  id="su" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>


<div class="daohang" id="daohang"><strong>位置:</strong><a href='https://aaoe.github.io/'>主页</a> > <a href='../../index.html'>古典小说</a> > <a href='../index.html'>笔记小说</a> > <a href='index.html'>续客窗闲话</a> > </div>
<div class="con1" id="con1"><script type="text/javascript">push168("mytop");</script></div>
<div class="kind">
    <h1 class="h11">身毒国</h1>
</div>
<div class="mingzhuPage mingzhuPage1"><a href='51728.html'>【上一篇】</a> <a href="index.html" title="续客窗闲话" class="returnIndex">【回目录】</a>
<a href='51730.html'>【下一篇】</a> </div>
<div class="articleContent" id="articleContent">
    <p>　　无无子者，不知何许人，亦不详其姓氏。其为人也，愤世嫉俗，好作汗漫游。一日，附洋船随风飘至一国，见其人凹目深鼻，皆衣白，熙熙浩浩，无争竞心。见中国客到，争饭之。米大而香洁，无肉食，并无菜蔬。虽言语不通，而貌甚恭敬。走报一红衣老者来，自言曾出使中华数次，能华言，邀无无子至家曰：“先生欲知我国风土人情乎？请译而道之。我国分男女两部，王曰元首，男部统之。其下十二司，分三等。上司三，曰耳目司、口鼻司、喉舌司。中司四，曰左肱司、右肱司、心腹司、臂指司。下司五：曰前阳司、后阴司、左股司、右股司、皮毛司。十二司戴元首，合而为身毒国，毒译督，言一司总督诸司也。耳目口鼻喉舌最贵，比中华之宰相尚书卿贰，左右肱比都督将军，心腹比抚按，臂指比提镇。前阳主刑名，后阴主钱谷，比中华之有司。左右股比汛弁，皮毛司比佐贰杂职。自王以下，皆布衣，以色分品级。王衣X，上司衣朱，中司衣蓝，下司衣青，民衣白。田地无主，亦无旷土，产香谷，大于中华之稻米，一岁三收。至春夏秋三时，人之有力者，不拘何地，尽量布种。自王以下，并耕而食，无分彼此。诸司督耕，能多得谷者，司举奏王，以下司爵之，有递迁至朱衣者。第非考较出身，仅虚职荣之耳。怠情者，发穷黎岛，日给一粥终其身。年丰，则家藏一岁之用，余尽归元首，分贮十二司。若歉年，十二司积储，仍散于民，故无饥馑，亦无贫富。上下皆食谷，不知有菜，何来荤腥？虽产有金银珠玉宝贝，不足贵也，不过为布地饰屋之需，狁中华之砖瓦朱粉。所贵者米布，如中华之银钱，凡动用之物，皆以此交易。我王相传为净饭王分枝八十四世裔孙，其长枝，即阿弥陀佛，代传一那摩佛，即中华所称喇嘛大班禅活佛也，能参四禅八定。诸司选民之后，俊秀者送入学道，或三四年，或五六年，由那摩佛考较道行之浅深，送王补诸司缺，故皆慈祥，为国为民。后曰元后，女官统之，凡女皆习工作。自后以下，俱能种棉织布，成衣以易谷食。凡男年二十以上思妻者，投前阳司送女部，后配与年相若者一人，三宿而去。若再过之，则又另配人矣。生女则留，生子，抚养至五六岁时，发男部，任人子之，只许人领一子。有夭殇者，许再，故民无氏族，亦无绝后之人。凡男女年至六十，不耕织，所颁女子，力作养之，亦无委弃者。死则公殓以大瓮，亦无棺椁。邻邦皆尚繁华，以我国为鄙陋，故无侵犯，我国只求内治，亦不征伐。故自净饭王以来，数千年不易姓，如是而已，无他长也。”无无子大悦曰：“此极乐世界，我愿受一廛而为氓。”老者笑曰：“我国法，不留外人。子回中华，卧而思之自得，何必留此？”乃怅伥而返。</p><p>　　芗{曰：身毒国十司皆妥，惟前阳、后阴二司尚可议。以前阳能刚能柔，能进能退，故主刑名耶？然少者浮躁，老者疲软，奈何？至后阴只出不入，何可司钱谷耶？或曰：“后世之能者，出糟粕而纳精华，君其未知之耶？”予笑应曰：“唯。”</p>
</div>
<div class="mingzhuPage"><a href='51728.html'>【上一篇】</a> <a href="index.html" title="续客窗闲话" class="returnIndex">【回目录】</a>
<a href='51730.html'>【下一篇】</a> </div>
<div class="line"></div>
<div class="con2" id="con2"><script type="text/javascript">push168("mybottom");</script></div>
<div class="kind"> <h2>推荐阅读</h2> </div>
<div class="index_list">
    
     <a href="../shierxiao/index.html">&middot;十二笑</a>
    
     <a href="../jiandengyuhua/index.html">&middot;剪灯余话</a>
    
     <a href="../suhuaqingtan/index.html">&middot;俗话倾谈</a>
    
     <a href="../tangzhiyan/index.html">&middot;唐摭言</a>
    
     <a href="../xieduo/index.html">&middot;谐铎</a>
    
     <a href="../lianchengbiwaibian/index.html">&middot;连城璧外编</a>
    
     <a href="../yanyibian/index.html">&middot;艳异编</a>
    
     <a href="../hanmoyingxiongji/index.html">&middot;汉末英雄记</a>
    
     <a href="../jiuzhouchunqiu/index.html">&middot;九州春秋</a>
    
     <a href="../suitangjiahua/index.html">&middot;隋唐嘉话</a>
     
</div>
<div class="con3" id="con3">
  <script type="text/javascript">push168("image3");</script>
</div>
<script src="https://aaoe.github.io/templets/css/my1.js" type="text/javascript"></script>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
	}) 	
</script>
<div class="search searchfoot">
    <form  target="_blank" name="f2" action="https://aaoe.github.io/cse/search">
        <input type="hidden" value="7520588606970330124" name="s">
        <input type="hidden" value="" name="nsid">
        <input autocomplete="off" maxlength="25" value="" id="kw2" name="q"  class="searchInput s_ipt">
        <input type="submit" class="searchBtn" value="搜索"  id="su" />
        <select name="searchtype" class="search-option" id="search-option" style="display:none;">
            <option value="title" selected='1'>检索标题</option>
             <option value="titlekeyword">智能模糊</option>
         </select>
    </form>
</div>
<div class="bot"><a href="../../index.html">古典小说</a>|<a href="https://aaoe.github.io/shige/">唐诗</a>|<a href="https://aaoe.github.io/songci/">宋词</a>|<a href="https://aaoe.github.io/jingbu/">经部</a>|<a href="https://aaoe.github.io/shishu/">史书</a>|<a href="https://aaoe.github.io/zibu/">子部</a>|<a href="https://aaoe.github.io/cifu/">辞赋</a>|<a href="https://aaoe.github.io/yuanqu/">元曲</a> </div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>


</div>
<span style="display:none;">
<script>
var _hmt = _hmt || [];
(function() {
  var hm = document.createElement("script");
  hm.src = "../../../../hm.baidu.com/hm10d6.js?dc0cf2a0b65b7ab8ee179596732b745a";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
</span>

</body>

<!-- Mirrored from https://aaoe.github.io/gudianxiaoshuo/bijixiaoshuo/xukechuangxianhua/51729.html by HTTrack Website Copier/3.x [XR&CO'2014], Sat, 12 Oct 2024 12:01:11 GMT -->
</html>



