<!DOCTYPE HTML>
<html>

<!-- Mirrored from https://aaoe.github.io/gudianxiaoshuo/bijixiaoshuo/xukechuangxianhua/51716.html by HTTrack Website Copier/3.x [XR&CO'2014], Sat, 12 Oct 2024 12:01:11 GMT -->
<head>
<meta charset="gb2312">
<title>王理堂_续客窗闲话</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<meta http-equiv="Cache-Control" content="no-transform" />
<meta http-equiv="Cache-Control" content="no-siteapp" />
<meta name="MobileOptimized" content="width"/>
<meta name="HandheldFriendly" content="true"/>
<meta http-equiv="X-UA-Compatible" content="IE=Edge,chrome=1" /> 
<script src="../../../js/jquery.js" type="text/javascript"></script>
<script src="../../../js/pc.html" type="text/javascript"></script>
<script src="../../../js/mpp168.js" type="text/javascript"></script>
<link href="../../../css/wap2012.css" rel="stylesheet" type="text/css" />
<link rel="canonical"  href="https://aaoe.github.io/gudianxiaoshuo/bijixiaoshuo/xukechuangxianhua/51716.html">
</head>
<body class="body">
<div class="mtop"> <a href="https://aaoe.github.io/" class="mindex"><img src="../../../images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> ・ <a href="index.html">续客窗闲话</a></i></div>
  <span class="mmenu" id="mmenu"><img src="../../../images/mmenu.png" alt="目录" /></span> </div>
<div class="mnav" id="mnav">
 <a href='https://aaoe.github.io/'>首页</a> <a href="../../index.html">古典小说</a> <a href="https://aaoe.github.io/shige/">唐诗</a> <a href="https://aaoe.github.io/songci/">宋词</a> <a href="https://aaoe.github.io/jingbu/">经部</a> <a href="https://aaoe.github.io/shishu/">史书</a> <a href="https://aaoe.github.io/zibu/">子部</a> <a href="https://aaoe.github.io/cifu/">辞赋</a> <a href="https://aaoe.github.io/yuanqu/">元曲</a> 
</div>
<div class="search searchtop">
  <form  target="_blank" name="f2" action="https://aaoe.github.io/cse/search">
    <input type="hidden" value="7520588606970330124" name="s">
    <input type="hidden" value="" name="nsid">
    <input autocomplete="off" maxlength="25" value="" id="kw2" name="q"  class="searchInput s_ipt">
    <input type="submit" class="searchBtn" value="搜索"  id="su" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>


<div class="daohang" id="daohang"><strong>位置:</strong><a href='https://aaoe.github.io/'>主页</a> > <a href='../../index.html'>古典小说</a> > <a href='../index.html'>笔记小说</a> > <a href='index.html'>续客窗闲话</a> > </div>
<div class="con1" id="con1"><script type="text/javascript">push168("mytop");</script></div>
<div class="kind">
    <h1 class="h11">王理堂</h1>
</div>
<div class="mingzhuPage mingzhuPage1"><a href='51715.html'>【上一篇】</a> <a href="index.html" title="续客窗闲话" class="returnIndex">【回目录】</a>
<a href='51717.html'>【下一篇】</a> </div>
<div class="articleContent" id="articleContent">
    <p>　　理堂名敷正，河南光山县人，随其叔之任丹徒。值英夷犯顺，崇明危急，中丞檄属员之能解围者。其叔招募乡勇，将以应命，使理堂择得千余人，告之曰：“是行也，有死之心，无生之路，方能奋发有为。汝曹归与父兄谋，不愿者退，无相强也。”翌日，皆来复命曰：“父兄有训，我等所以应募者，急父母之急，非仅崇明也。官能视我等如子，焉有子而敢背亲命者乎？”皆愿死斗，复查其孤子及兄弟同役者，退一人，得敢死之士八百。欢呼听令，遂给粮饷器械而操演之，与其叔航海而前。时军门所发之救兵千人亦到，见乡勇皆踊跃争先，兵气亦作，二十艘乘风破浪前进。英夷望见，佥掉舟向来船发炮。夫夷舟高大，较我舟超越数倍，是炮皆上飞，烟焰迷空，不睹我舟，夷人意谓已击沈矣，殊不知理堂奋勇当先，炮子落身边，烧其衣襟不顾，冒烟直入，竟抵夷人之火轮船。其将白鬼子所主，理堂以大挠钩钩其船舷，持刀跃登，乡勇官兵相继，顷刻满船相杀。夷自犯顺以来，从未见勇敢如此者，皆战栗而伏。遂生擒夷将，戮尽丑虏。余舟皆遁，遂报崇明之捷。中丞受俘保奏，给理堂赏戴六品衔。中丞赴浙，援救台州之急，短给口粮，乡勇鼓噪。理堂蠲八百，以安士心，然知其必无功也，虑为所累。适奉母命归省，遂呈其家书，以母老告退，就例报捐九品，分发来燕。</p><p>　　方伯知其能，癸卯冬，使往赵州缉捕，驻大桥之元帝庙。理堂不惜辛勤，每夜必出，逡巡各村庄，往往黎明而返，风雪寒冷皆不顾。于是数里无警，几至夜不闭户，民已深感之。时大桥之南村将起庙会，凡会，娼赌在所不免，且无此不足以聚众，会必消索，故主会之衿耆，虑委员执法，欲贿之，遂以制钱十余贯，因庙祝而通于理堂。僧为婉达其情，理堂即延衿耆入坐而问曰：“公等恐我执娼赌，此有地方官在，非吾分内事也，我何干预？但娼赌之场混留盗贼，而盗贼之迹难瞒土著，公等能为我寻之，胜于纳贿多多矣。”坚辞不受，衿耆曰：“官顾清廉，仆宜酬志。请以予从者。”理堂曰：“此纳贿方便法门也，我岂为之？公等既悯我仆劳，我宜酬之。”随以衣命僧立质钱三贯，呼仆而给之曰：“此诸公之赐，嗣后不许名一钱也。”衿耆皆感激称叹而退。于是理堂日夜在会，巡而不扰，衿民为获贼以献，是以会毕无失事。商民感戴，公悬额于庙门上。</p><p>　　当是时，赵州营应给兵饷，例以文员领而偕武弁发。刺史已领得饷，因事阻，逾月犹未放，一军大哗，刻期欲围衙署而劫刺史。流言传布，刺史大惧，素稔理堂能，迎之署而谋焉。理堂曰：“光日之下，何敢叛逆？此虚声恐吓耳。然已违时，应速给之，军心即安矣。”刺史曰：“畏而给之，其如后患何？”理堂曰：“无难也，使其主将伏辜而后与之。”刺史曰：“能如是乎？何敢勒也？”理堂往拜主阃而说之曰：“公等知有灭门之祸乎？”主阃愕然曰：“何谓也？”曰：“我闻属下欲劫兵饷，有诸？”主阃曰：“此小人之言，不足道也。然冬饷例应上季首给，今逾月不发，刺史无乃侵蚀乎？何独怪我兵之不戢乎？”理堂仲天大笑曰：“公等真不谙国事而血气自用者也。当今有扣一两平之说，始于今冬，宪司所发兵饷，扣与不扣尚无明文，是以刺史请示而后敢给，至今尚未见批回，因此迟迟。公以侵蚀诬之，能不激成大祸乎？”主阃曰：“是吾曹之过也，兵无御冬计，奈何？”理堂曰：“无难也，公即谕令兵目往刺史署长跪请罪，吾将劝刺史自垫，立时给散，何如？”主阃曰：“能如是，与君偕往。”随赴刺史署负荆，文武和好如初，顷刻发饷讫，一军皆悦曰：“我曹非委员公恩，父母妻子皆将冻馁，不仅我曹脱罪也。此恩此德可弗图报？”随公制匾额，主阃率队伍戎装，鼓乐卤簿，送至元帝庙，群拜而悬之。甲辰仲春，理堂事毕，奉调旋省。合州之绅士兵民饯行路侧，以万民朱盖导进出境，至今两匾悬元帝庙门，人皆仰之。</p><p>　　芗{曰：古今来颂委员之德而争悬匾额，实罕闻见。盖微员末职，不过借上游之力，博数金而已。理堂展其才力，竟能如是，非知仁勇三者兼全不能。”</p>
</div>
<div class="mingzhuPage"><a href='51715.html'>【上一篇】</a> <a href="index.html" title="续客窗闲话" class="returnIndex">【回目录】</a>
<a href='51717.html'>【下一篇】</a> </div>
<div class="line"></div>
<div class="con2" id="con2"><script type="text/javascript">push168("mybottom");</script></div>
<div class="kind"> <h2>推荐阅读</h2> </div>
<div class="index_list">
    
     <a href="../shierxiao/index.html">&middot;十二笑</a>
    
     <a href="../jiandengyuhua/index.html">&middot;剪灯余话</a>
    
     <a href="../suhuaqingtan/index.html">&middot;俗话倾谈</a>
    
     <a href="../tangzhiyan/index.html">&middot;唐摭言</a>
    
     <a href="../xieduo/index.html">&middot;谐铎</a>
    
     <a href="../lianchengbiwaibian/index.html">&middot;连城璧外编</a>
    
     <a href="../yanyibian/index.html">&middot;艳异编</a>
    
     <a href="../hanmoyingxiongji/index.html">&middot;汉末英雄记</a>
    
     <a href="../jiuzhouchunqiu/index.html">&middot;九州春秋</a>
    
     <a href="../suitangjiahua/index.html">&middot;隋唐嘉话</a>
     
</div>
<div class="con3" id="con3">
  <script type="text/javascript">push168("image3");</script>
</div>
<script src="https://aaoe.github.io/templets/css/my1.js" type="text/javascript"></script>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
	}) 	
</script>
<div class="search searchfoot">
    <form  target="_blank" name="f2" action="https://aaoe.github.io/cse/search">
        <input type="hidden" value="7520588606970330124" name="s">
        <input type="hidden" value="" name="nsid">
        <input autocomplete="off" maxlength="25" value="" id="kw2" name="q"  class="searchInput s_ipt">
        <input type="submit" class="searchBtn" value="搜索"  id="su" />
        <select name="searchtype" class="search-option" id="search-option" style="display:none;">
            <option value="title" selected='1'>检索标题</option>
             <option value="titlekeyword">智能模糊</option>
         </select>
    </form>
</div>
<div class="bot"><a href="../../index.html">古典小说</a>|<a href="https://aaoe.github.io/shige/">唐诗</a>|<a href="https://aaoe.github.io/songci/">宋词</a>|<a href="https://aaoe.github.io/jingbu/">经部</a>|<a href="https://aaoe.github.io/shishu/">史书</a>|<a href="https://aaoe.github.io/zibu/">子部</a>|<a href="https://aaoe.github.io/cifu/">辞赋</a>|<a href="https://aaoe.github.io/yuanqu/">元曲</a> </div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>


</div>
<span style="display:none;">
<script>
var _hmt = _hmt || [];
(function() {
  var hm = document.createElement("script");
  hm.src = "../../../../hm.baidu.com/hm10d6.js?dc0cf2a0b65b7ab8ee179596732b745a";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
</span>

</body>

<!-- Mirrored from https://aaoe.github.io/gudianxiaoshuo/bijixiaoshuo/xukechuangxianhua/51716.html by HTTrack Website Copier/3.x [XR&CO'2014], Sat, 12 Oct 2024 12:01:11 GMT -->
</html>



