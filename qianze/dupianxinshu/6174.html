<!DOCTYPE HTML>
<html>

<!-- Mirrored from https://aaoe.github.io/gudianxiaoshuo/qianze/dupianxinshu/6174.html by HTTrack Website Copier/3.x [XR&CO'2014], Sat, 12 Oct 2024 12:00:03 GMT -->
<head>
<meta charset="gb2312">
<title>第二十一类　僧道骗_杜骗新书</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<meta http-equiv="Cache-Control" content="no-transform" />
<meta http-equiv="Cache-Control" content="no-siteapp" />
<meta name="MobileOptimized" content="width"/>
<meta name="HandheldFriendly" content="true"/>
<meta http-equiv="X-UA-Compatible" content="IE=Edge,chrome=1" /> 
<script src="../../../js/jquery.js" type="text/javascript"></script>
<script src="../../../js/pc.html" type="text/javascript"></script>
<script src="../../../js/mpp168.js" type="text/javascript"></script>
<link href="../../../css/wap2011.css" rel="stylesheet" type="text/css" />
<link rel="canonical"  href="https://aaoe.github.io/gudianxiaoshuo/qianze/dupianxinshu/6174.html">
</head>
<body class="body">
<div class="mtop"> <a href="https://aaoe.github.io/" class="mindex"><img src="../../../images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> ・ <a href="index.html">杜骗新书</a></i></div>
  <span class="mmenu" id="mmenu"><img src="../../../images/mmenu.png" alt="目录" /></span> </div>
<div class="mnav" id="mnav">
 <a href='https://aaoe.github.io/'>首页</a> <a href="../../index.html">古典小说</a> <a href="https://aaoe.github.io/shige/">唐诗</a> <a href="https://aaoe.github.io/songci/">宋词</a> <a href="https://aaoe.github.io/jingbu/">经部</a> <a href="https://aaoe.github.io/shishu/">史书</a> <a href="https://aaoe.github.io/zibu/">子部</a> <a href="https://aaoe.github.io/cifu/">辞赋</a> <a href="https://aaoe.github.io/yuanqu/">元曲</a> 
</div>
<div class="search searchtop">
  <form  target="_blank" name="f2" action="https://aaoe.github.io/cse/search">
    <input type="hidden" value="7520588606970330124" name="s">
    <input type="hidden" value="" name="nsid">
    <input autocomplete="off" maxlength="25" value="" id="kw2" name="q"  class="searchInput s_ipt">
    <input type="submit" class="searchBtn" value="搜索"  id="su" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>


<div class="daohang" id="daohang"><strong>位置:</strong><a href='https://aaoe.github.io/'>主页</a> > <a href='../../index.html'>古典小说</a> > <a href='../index.html'>谴责讽世</a> > <a href='index.html'>杜骗新书</a> > </div>
<div class="con1" id="con1"><script type="text/javascript">push168("mytop");</script></div>
<div class="kind">
    <h1 class="h11">第二十一类　僧道骗</h1>
</div>
<div class="mingzhuPage mingzhuPage1"><a href='6173.html'>【上一篇】</a> <a href="index.html" title="杜骗新书" class="returnIndex">【回目录】</a>
<a href='6175.html'>【下一篇】</a> </div>
<div class="articleContent" id="articleContent">
    <p><b class=maintext>第二十一类　僧道骗</b></p><p>
和尚认牝牛为母</p><p>
夏六月间，一行脚僧过于路，见小竖牧一伙牛，内有黄牝牛，大而肥，牧竖伸左脚与之舐，牝牛舐之。又以右脚与舐，僧问曰：“此牛何为舐你脚？”牧竖曰：“此牛最驯熟，吾甚爱之。我脚多汗碱，故牛爱舐。”僧知牛爱舐咸味，密目间此牛，系索长者家所畜的。次日，僧取浓盐汁厚涂顶脸，及遍身手足等处。寻到索长者家，跪门涕泣曰：“愿赐慈悲心，超度我母子。”索老曰：“我不会说法念经，怎能超度人？”僧曰：“我先母在生，不肯修斋布福，今已死七年，知冥中必受罪谴。</p><p>
奈家贫不能功果追荐，因慕目连救母，情愿削发从师，专求度母。前月得遇善知识，指我母在长者家，投生为黄牛母，敬来求超度。”索老曰：“我栏有四头牝牛，知何牛是？”僧曰：“愿同往看，畜物更有灵性，母子相见，必有恩爱情在，自与别的不同。”索老与僧同到栏前，放出群牛，僧见大牝牛到，即揭下袖蒂帽，涕泣跪向前曰：“此是吾母也。”牝牛嗅其碱味以舌遍舐其头脸，若怜借状。僧愈加流涕。又自剥去衣服，牛遍舐其身不忍去。索老看见果异，真似母之爱子，但不能言耳。问曰：“既是你前生之母，今须何以超度。”僧曰：“我若有银，当以半价买去养。奈贫僧衣体罄空，愿长者全舍。贫僧牵往山庵，日采草煮粥喂养。待其谴罪完满，天年数终，贫僧当收埋，念经卷超度，庶来世转身为人，不堕畜生道矣。”</p><p>
长者怜其词情恳切，曰：“吾舍与你去。”僧叩头拜谢，牵此牛往三日路外，付山庵寄养。至十月天气寒凉，叫屠子来宰，以一半分与，卖得价银一两五钱。一半僧自留，做成干粮，收藏衲袄中。各处径到步长者厅前，结双趺而坐。长者出曰：“何僧敢升厅而坐？”僧曰：“你颇认得我么？”长者曰：“不知你是何人，怎么认得？”憎曰：“亦自然觉得面熟么。”长者曰：“并无相会，何处面熟？”僧长叹曰：“你本来灵牲且尽丧，何怪不识故人色相？”长者曰：“何为是故人？”僧曰：“昔佛印点醒东坡，远公唤回乐天，非苏白二公之故人乎。你前生与我同修，因尘心未断，复来享此人福。我今特来度你，急宜丢手尘债，再去勤修，庶不废前生功行也。”长者曰：“你安能识得前生？”僧曰：“我功行高你一倍，你今且享半生福禄，我又加半生若修，何难知三生事因。”长者曰：“你今生若何苦修？”僧曰：“从前苦修且休题，现今已辟谷三年矣！”</p><p>
长者始惊曰：“你能辟谷，在我家辟一月何如？”僧笑曰：“三年于是何有一月？”长者曰：“亦服茶汤乎？”僧曰：“清茶滚水，日一瓯耳。”长者留之，扫一空室与坐。早进瓯茶，夜进瓯滚水，连坐七日，再请出答，对如常，长者惊服问曰：“我当如何修？”僧曰：“只弃家长往，自有修行善方。”长者曰：“妻寡子幼，产业付谁，此事不能。其次修何如？”僧曰：“惟有舍施修寺奉佛，来生亦受福报。现今庐山一庵，化人独力修造，倘捐五百金，一完修之，亦一大功德也。”长者依言，遣仆同僧送五百金往，交付与住持明白。留仆住数日，送归报主。后僧分住持银二百五十两而去。其以辟谷动富翁，则私食所带之干粮耳。宁有人而真辟谷者？</p><p>
按：此僧脱牛，犹其小者，转卖之可也。名为生前母，而宰食之，罪浮于天矣。至用为干粮，而诈称辟谷，其骗益大。虽半舍入庵，亦是好事，僧若得劝缘功。然周急赈贫，自当施于邻里，何必投入于庵，此愚人信福田利益之过也。亦未读传奕公高识传矣。</p><p>
服孩儿丹诈辟谷（外一则）</p><p>
有僧自称能辟谷者，富家多召而试之。连七八日，不食一粒，或间二三日，服滚汤一瓯而已。传名甚广，人争以金帛舍之。一乡官见褚县尊，偶道及此，称世间有此高僧，真仙怫再生于世也。褡公最正大，素不信僧道辈曰：“人受此色身，那能断绝食色，假托辟谷者，不过暗藏干粮，以哄惑愚民耳！明理君子，何可信此辈。若果能辟谷，彼将远遁深山，惟恐名落人间，何必浪游市里？受人施舍金帛，将何所用？”乡官被褚公一驳，似乎已为信邪，更欲取信其言。乃曰：“老父母不信。</p><p>
可召而试之，方知晚生言非妄矣。”褚公即差人唤至，令搜其身，别无夹带，惟持二十四个弥陀珠，许之带入，扫一净室，布床席与坐。外遣人轮番密窥，日遣人明开门一视，出仍锁门，两日内果结双趺而坐，容貌如故。第三日开视，见脸有乏汗，求滚水饮，褚公命与之。复出锁门，密窥者来禀曰：“僧以一弥陀珠调水饮讫。容貌复好。”后每两日进滚汤一碗，密窥者辄禀云：“以珠调吃。”经十一日召之出，取其弥陀珠视之，只十九枚在手耳。褚公收其珠，命收入轻监，不许搅动，听彼静坐，以候发落。密嘱禁子曰：“勿容僧道人入见，两日后必问你乞食，你问其弥陀珠何以做？做来，以水调之，与此珠一样，后重赏你。”</p><p>
次日，僧即问禁子求食。禁子问曰：“你教我作珠方法，便与你食。”僧曰：“此药极难得，你但与我食，出外多以银谢你，不必问此方。”禁子不与之食，三日饿倒，面青黄无人色矣。褚公提出审曰：“我早知此珠是孩儿丹矣。你供出制造方法来，免汝一死。”僧诈作将死形状，不敢应。褚公笑曰：“众看此辟谷僧，在褚爷前，辟三日谷，即饿死矣。此丹乃妇人胎内孩子。必须谋死孕妇，剖其婴孩以作此丹。不知你害死多少命，以造此恶业，你怎敢说出口，我岂求汝方乎。若打死你罪还轻。”命衙前搭起一台，以十九枚珠发出，将四个调与众百姓看，以滚水调之，满碗都是膏液，有敢饮者又香又甜，只饮两口，一日亦饱。后十五枚，发与医生治补损。然后缚此僧，在台上凌迟之。褚公曰：“县令为民父母，岂忍杀人，但为众冤泄恨矣。”众皆称快。而乡官后亦永不信僧道矣。</p><p>
按：此诈辟谷者，多是藏干粮，其服孩儿丹者少。</p><p>
此粮非藏于身，恐人搜也。都寄于丐乞者之身，有人试之，则密以干粮付。又有服松毛竹叶者，松毛用羊蹄草同吃，竹叶用嫩蕨同吃，皆滑而可食。僧亦尝以此惑人，谓彼能服此，然从古有辟谷之说者，乃仙方非人间所有也。曾见有遇异人，授辟谷者述之于左。</p><p>
武夷山有贫民结庐于岩曲，仅容床灶，垦山种茶，卖以供食。积十数年所开茶山，岁可收鬻三四金，每日力作不息。惟大寒暑，甚风雨，终日寂坐岩庐下，不识经典，亦不通往来。忽日，一道人过其庐，谓曰：“汝耕山劳苦，何不以茶山付人代耕，岁收一金以买衣资。吾授汝辟谷方，则不须买米，不劳耕山，可安坐自足矣。”山民曰：“吾尝闻修行人有辟谷方，若肯教我，愿拜师父求学。”道土曰：“你性子恬静，尽可修行。今后惟早晨煎清泉二罐，煎至半落，以两罐合煎作一罐，早午晚各饮二瓯。饮后澄心息想，以舌抵上腭，合口闭目，终日静坐。或天清神爽，爱出游行，则慢步闲观，随意所适。不拘半午，不拘片时，凡行住坐卧，只从心不拂，或山果草实可食者，遇著稍食一二不妨。但不可有意寻求，如此便可辟谷矣。</p><p>
记之，不可轻易传人。”山民依此行之一年，果不食一黍。颜如金黄，轻健如常，同山傍居人常不见其籴米。或过其庐，亦无锅甑。问之，答曰：“近年学得辟谷方。”居人转相传异，有拜之求方者，辄逃避不受曰：“师嘱勿轻传泄。”次年传于远近，多有来山拜访者。或赍粮宿其居庐。看守至匝月，果惟见饮滚水，饮后静坐，寂无一为，亦无闲谈。不知者或穷问之，或与谈修养，微笑而起，出游山径，迨午晚归，复暖滚水而饮。凡人之来者不迎，去者不送，亦无半语讯问人。人问之，有可答者，随口答一二句。问其余闲事，则摇首不应。若有厌烦之意，惟有自去静坐。</p><p>
凡言动应酬，总是付之无心而已。第二年后，名益著，富家贵人多备安轿迎之，坚逃不往。富贵人身往劝逼之后，亦遍往诸家，所到不食人一物，惟向空室静坐，若一木佛然，有言动而已。经二年半后，有潭阳富人，礼迎之。处奉更肃，若敬神明。时进茶果，稍为食些。</p><p>
少后，备清茶精饭，苦劝之食，坚辞不能，不得已为食一瓯。少顷饥甚，服滚汤又饥，饿不能禁。又索食，富人欢喜肃进之。连三日内，皆一日五餐，仅能止饥。</p><p>
山民自惊疑急求归山。依旧服汤静坐，不免肚饥。后只得复食三餐，如寻常人矣。</p><p>
按：山民所遇之道士，明是仙人，若辟谷三年完满，必有超度矣。惜哉！为名所累。致人迎奉，致人逼食，而自毁前功。此劝食之愚富人，彼意欲虔奉之，以分生佛之福，岂诚心奉道哉。此山民既为所误，而彼福亦安在也，且堕百劫之罪，来生必与山民，结一大仇矣。观此则辟谷乃仙方，不徒在服滚水静坐也。</p><p>
不然后仍服之坐之，而何谷不能辟哉，则今之托辟谷，索人钱米者，真盗贼僧道也。真辟谷者，敢令人知乎？</p><p>
信僧哄惑几染祸</p><p>
徽州人丁达，为人好善喜舍。一日与友林泽往海澄买椒木，到临青等处发卖，货已卖讫。此处有一寺，内有名僧号无二者，年近三十余，相貌俊雅，会讲经典，善谈因果。夙动多少良家子弟，往寺参拜，常有被其劝化，削发出家者。时达邀泽去谒无二，林泽曰：“你素性好善，闻此僧巧嘴善言，累诱人削发为僧。你若见之，被其哄惑，何以归见父母？”达曰：“劝在彼，从在我。我自有主。彼何能夺。”苦要往拜之，见无二举动闲雅，谈及因果之事，达被打动，尽舍其财本入寺，拜无二为师，欲削发为僧。泽怒曰：“未到此处我早言之，今果被哄惑，何以为人？”再三苦谏不听，泽自回去。达在寺修行。过二年后，僧无二因有董寡妇入寺烧香，容貌甚美，亦信善，好念弥陀，带一使女十七岁。国色娇媚，到寺亦参拜。无二以巧言劝诱，寡妇亦心服，即拜无二为师，欲削发为尼。暂在寺宿几夜，其丫头常往无二房送果品，无二欲心难制，以白金十两戏之，丫头收其银，与之通情。无二又思及其嫠妇，夜潜入其房，候董氏熟睡，欲强奸之，董氏坚贞不从喊曰：“何人无理敢来奸盗。”言未数声，无二以手巾紧勒其颈，须曳而死。次日，使女去报知董氏之子李英，及到寺无二已先逃走矣。但无二久出名，各处人多认得，李英雇人遍处缉拿。不两日拿到送县，王爷即点民兵百余，围绕其寺，时寺僧已四散逃命，无僧可拿。王爷再命焚其寺，将无二责了四十，问典刑之罪。达悔财本俱丧，无颜回家，后家中已知达逃回，叫人寻觅归家。发长方敢出，此愚人信僧之明鉴也。</p><p>
按：寺门藏奸，僧徒即贼，此是常事。亦往往有败露者，人不目见，亦多耳闻，何犹不知戒。而妇人入寺，男子出家，真大愚也。董虽死，犹幸节完。丁达虽幸逃生，而财本已丧。使当时与无二并获，何分清浊，必并死狱中矣。故邪说引诱人者，无论士农工商，皆当勿信而远之可也。</p><p>
僧似伽蓝诈化疏</p><p>
天元寺年久倾颓，住持僧完朗有意修之，恐工费浩大，非有大力者，发愿独任，未易举手。忽日游方僧若冰来寺投宿，身干魁梧，面方而黑，目圆耳长，宛似本寺伽蓝形像。完朗一见心喜，夜设斋款待，甚加勤敬。次日僧若冰曰：“宝刹非兴旺，何如此肯接待十方。”完朗曰：“兴我寺者，在尊宿一臂之力，敢大有所托。”若冰曰：“山家缘簿，怎能相助？”完朗曰：“此寺须五百金方可全修，虽化些少众缘，亦不济事。</p><p>
看尊相，极似我本寺伽蓝，托你择巨富家，若化其全修，待彼在允否间，约其来寺亲看，我自有方法纳之。”若冰会意，前去大江边，有柴商财本巨万。若冰备干粮在身，直到柴排厅中，朗诵一经，结跌而坐，高叫曰：“化缘。”柴商荆秀云，命手下以钱与之。僧全不视曰：“吾非化小可钱钞，贫僧与施主有夙缘，要化千金。”秀云作色曰：“化千金何用？”僧曰：“此去二百里，有天元寺，前创时施主有缘在，故今生大富。</p><p>
近年颓坏，须五百金修理。又须五百金为香火田，后可保长久。</p><p>
则施主功德远大矣。”秀云曰：“你为寺化疏，前生与此寺何缘？”僧曰：“寺本我居食之地，非有缘得久处乎？”秀云不睬之。僧在柴排坐三日不去。手下人以饭与食亦食，不与亦不食。又过四日，秀云曰：“吾舍三百相助，你更去化别人。”</p><p>
僧曰：“有缘者不能化，无缘者何劳空说。”秀云曰：“你把疏簿来，我题三百两。”僧曰：“疏簿在寺中，三百亦不够用，不须题，你图今生享福，只施五百两，若布来世津梁，非千金不可。”秀云曰：“吾不信今生来生，你且领三百两去，好心修造，不足者，岂无别善人相助？”僧曰：“吾那要银，你自送与住持僧。”秀云曰：“吾十日后送到寺来。”僧遂合掌念阿弥陀佛一声而去。</p><p>
归对完朗详说其事，又约十日后柴商且来，吾远避之。完朗大喜，早备茶果斋品以待。至第十日，秀云果带银同两仆来。</p><p>
完朗知是柴商，肃迎待茶毕问工曰：“施主高姓。”秀云曰：“姓荆。”完朗曰：“施主从那里来。”秀云曰：“前约宝刹中化疏僧，今敬从江上来。”完朗沉吟曰：“山寺未曾化疏。”</p><p>
秀云曰：“十七日前有憎在柴楼中，坐七日，我许他今日来。”</p><p>
完朗曰：“本寺僧此半月内并无人出外者。必方僧诈托也。”</p><p>
即命作斋相待。秀云心疑怪，若方僧诈托，何不前日即领银去。</p><p>
只存在心，遍寺闲游，到伽蓝祠去。举头看伽蓝，宛似前日僧形像，两仆亦指曰：“此伽蓝好似前日僧。”秀云看越惊异，心疑是伽蓝化为僧，以劝我修寺。即以筮祈曰：“前日僧若是你变的，求一圣筮。即打一圣。又曰：“三百金已带来，祈保今年大利。”再一圣筮，又得一阳。又曰：“三百不够，若要五百，求一圣。”又得一阴。又祝曰：“我心中已悟，若更要五百两香灯，求一圣筮。”果掷一圣。秀云拜谢讫，来就斋席，谓完朗曰：“须用银几何？”完朗曰：“久有意要修，前日叫匠人估计，要五百两方够。故不敢举。”秀云曰：“我前日许过三百两，今现送在此，明日更送二百两来添，若修完备，再舍五百两，买置香火田，永远奉佛。”完朗闻言大喜，合掌下拜。后依约舍完。若冰密分二百两而去。</p><p>
按：僧貌似咖蓝，故凑成此巧，亦可谓奇。然是人作成此套，何尝真有伽蓝化身乎！故富而能舍，本是善行，若谓真佛化缘，而施舍者辄有福报，此两个装骗僧，岂能福人乎！吾不信也。</p><p>
诈称先知骗绢服</p><p>
东阳江达涧父遗产万金，因为本府库吏，累累浸溷剥削，破去家强半。又好男风，尝畜美好小仆，陪侍出入。有日江之梁友，遇其小仆问曰：“前日为你相公买两疋青绢都长，做长衫必有剩。”小仆曰：“裁缝不善做，先做一领太长穿不得，后一领做得恰好。”梁曰：“长的可裁短，何妨？”仆曰：“他也不要得，已藏在书房大箱中去。”原来江多衣服，其穿后不用的，都投入此箱。”梁曰：“新服何忍弃？叫把与我修短服之。”仆曰：“你要问他讨箱中第三件，便是这新服。”适一僧在旁闻得，素知江达涧肯施舍，即诈称方僧，入江相公廨中抄化，江以两文钱施之。僧曰：“吾看满衙之中，皆有怨气，惟相公府中祥光满室，后日必有好官职，前程远大。吾将化你一件好服，以结个缘。”江曰：“我无好服。”僧曰：“你有一件穿不得的舍与我好。”江故曰：“衣皆可穿，那有穿不得的。”僧曰：“是一件新青绢，太长的，在书房大箱中第三件。</p><p>
该舍与我，吾为尔消灾延寿。不然，你眼下有小是非到。”江心异之，开大箱中看，果有两件在上，新绢服第三。便疑此僧先知，持出舍与之问曰：“既舍此服，可免是非否？”僧曰：“我试你有善心否？今果肯施，便转灾成福矣。”</p><p>
按：今僧皆庸人，何能前知，其称已往事者，多得于传闻。说未来事者，皆涉于矫诬。观此僧欺江相之事，则今之称善知识者，皆此类也。江相之易欺如此，家安得不败。世之信僧引诱者，可以此为鉴。<p>
</div>
<div class="mingzhuPage"><a href='6173.html'>【上一篇】</a> <a href="index.html" title="杜骗新书" class="returnIndex">【回目录】</a>
<a href='6175.html'>【下一篇】</a> </div>
<div class="line"></div>
<div class="con2" id="con2"><script type="text/javascript">push168("mybottom");</script></div>
<div class="kind"> <h2>推荐阅读</h2> </div>
<div class="index_list">
    
     <a href="../guanchangxianxingji/index.html">&middot;官场现形记</a>
    
     <a href="../ershinianmuduzhiguaixianzhua/index.html">&middot;二十年目睹之怪现状</a>
    
     <a href="../laocanyouji/index.html">&middot;老残游记</a>
    
     <a href="../niehaihua/index.html">&middot;孽海花</a>
    
     <a href="../rulinwaishi/index.html">&middot;儒林外史</a>
    
     <a href="../laocanyoujixuji/index.html">&middot;老残游记续集</a>
    
     <a href="../siwenbianxiang/index.html">&middot;斯文变相</a>
    
     <a href="../huanhaishengchenlu/index.html">&middot;宦海升沉录</a>
    
     <a href="index.html">&middot;杜骗新书</a>
    
     <a href="../jiumingqiyuan/index.html">&middot;九命奇冤</a>
     
</div>
<div class="con3" id="con3">
  <script type="text/javascript">push168("image3");</script>
</div>
<script src="https://aaoe.github.io/templets/css/my1.js" type="text/javascript"></script>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
	}) 	
</script>
<div class="search searchfoot">
    <form  target="_blank" name="f2" action="https://aaoe.github.io/cse/search">
        <input type="hidden" value="7520588606970330124" name="s">
        <input type="hidden" value="" name="nsid">
        <input autocomplete="off" maxlength="25" value="" id="kw2" name="q"  class="searchInput s_ipt">
        <input type="submit" class="searchBtn" value="搜索"  id="su" />
        <select name="searchtype" class="search-option" id="search-option" style="display:none;">
            <option value="title" selected='1'>检索标题</option>
             <option value="titlekeyword">智能模糊</option>
         </select>
    </form>
</div>
<div class="bot"><a href="../../index.html">古典小说</a>|<a href="https://aaoe.github.io/shige/">唐诗</a>|<a href="https://aaoe.github.io/songci/">宋词</a>|<a href="https://aaoe.github.io/jingbu/">经部</a>|<a href="https://aaoe.github.io/shishu/">史书</a>|<a href="https://aaoe.github.io/zibu/">子部</a>|<a href="https://aaoe.github.io/cifu/">辞赋</a>|<a href="https://aaoe.github.io/yuanqu/">元曲</a> </div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>


</div>
<span style="display:none;">
<script>
var _hmt = _hmt || [];
(function() {
  var hm = document.createElement("script");
  hm.src = "../../../../hm.baidu.com/hm10d6.js?dc0cf2a0b65b7ab8ee179596732b745a";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
</span>

</body>

<!-- Mirrored from https://aaoe.github.io/gudianxiaoshuo/qianze/dupianxinshu/6174.html by HTTrack Website Copier/3.x [XR&CO'2014], Sat, 12 Oct 2024 12:00:03 GMT -->
</html>



