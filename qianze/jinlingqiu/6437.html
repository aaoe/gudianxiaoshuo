<!DOCTYPE HTML>
<html>

<!-- Mirrored from https://aaoe.github.io/gudianxiaoshuo/qianze/jinlingqiu/6437.html by HTTrack Website Copier/3.x [XR&CO'2014], Sat, 12 Oct 2024 12:00:04 GMT -->
<head>
<meta charset="gb2312">
<title>第二十八章　礼成_金陵秋</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<meta http-equiv="Cache-Control" content="no-transform" />
<meta http-equiv="Cache-Control" content="no-siteapp" />
<meta name="MobileOptimized" content="width"/>
<meta name="HandheldFriendly" content="true"/>
<meta http-equiv="X-UA-Compatible" content="IE=Edge,chrome=1" /> 
<script src="../../../js/jquery.js" type="text/javascript"></script>
<script src="../../../js/pc.html" type="text/javascript"></script>
<script src="../../../js/mpp168.js" type="text/javascript"></script>
<link href="../../../css/wap2012.css" rel="stylesheet" type="text/css" />
<link rel="canonical"  href="https://aaoe.github.io/gudianxiaoshuo/qianze/jinlingqiu/6437.html">
</head>
<body class="body">
<div class="mtop"> <a href="https://aaoe.github.io/" class="mindex"><img src="../../../images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> ・ <a href="index.html">金陵秋</a></i></div>
  <span class="mmenu" id="mmenu"><img src="../../../images/mmenu.png" alt="目录" /></span> </div>
<div class="mnav" id="mnav">
 <a href='https://aaoe.github.io/'>首页</a> <a href="../../index.html">古典小说</a> <a href="https://aaoe.github.io/shige/">唐诗</a> <a href="https://aaoe.github.io/songci/">宋词</a> <a href="https://aaoe.github.io/jingbu/">经部</a> <a href="https://aaoe.github.io/shishu/">史书</a> <a href="https://aaoe.github.io/zibu/">子部</a> <a href="https://aaoe.github.io/cifu/">辞赋</a> <a href="https://aaoe.github.io/yuanqu/">元曲</a> 
</div>
<div class="search searchtop">
  <form  target="_blank" name="f2" action="https://aaoe.github.io/cse/search">
    <input type="hidden" value="7520588606970330124" name="s">
    <input type="hidden" value="" name="nsid">
    <input autocomplete="off" maxlength="25" value="" id="kw2" name="q"  class="searchInput s_ipt">
    <input type="submit" class="searchBtn" value="搜索"  id="su" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>


<div class="daohang" id="daohang"><strong>位置:</strong><a href='https://aaoe.github.io/'>主页</a> > <a href='../../index.html'>古典小说</a> > <a href='../index.html'>谴责讽世</a> > <a href='index.html'>金陵秋</a> > </div>
<div class="con1" id="con1"><script type="text/javascript">push168("mytop");</script></div>
<div class="kind">
    <h1 class="h11">第二十八章　礼成</h1>
</div>
<div class="mingzhuPage mingzhuPage1"><a href='6436.html'>【上一篇】</a> <a href="index.html" title="金陵秋" class="returnIndex">【回目录】</a>
<a href='6438.html'>【下一篇】</a> </div>
<div class="articleContent" id="articleContent">
    <p><b class=maintext>第二十八章　礼成</b></p><p>
张园腊尽，游人渐稀，然以乱故，寓公较前为多。仲英赁得广厅一所，中供胡、王先灵，设香楮以祀天，并陈酒脯。夫妇均西装。以三十金得一冠，上以红锦制玫瑰花，攒盘冠上。</p><p>
颈际环明珠三四串，则秋光之母所遗也。胸前巨钻莹然，仍盘以白狐之腋。腕加金钏二，厥声琅琅。长裙仙仙然，黑发盘巨髻，藏于花冠之中。外加面幕。此时见人颇羞涩，而二颊微绛，美乃无度。珥亦以钻钳之，绿鬓朱颜，飘然如仙。</p><p>
女伴如顾月城、卢眉峰、贝清澄亦盛服，然咸有妒色。男客则倪伯元、苏寅谷、吴子程三人而已。对天三鞠躬后，夫妇为礼，亦三鞠躬。则内向朝两家先灵，各三鞠躬。倪伯元及贝清澄，各进玫瑰一朵，加夫妇襟上。男客左列，女客右列。倪伯元读婚书，夫妇各署押。子穆读颂词。夫妇向客各三鞠躬。</p><p>
客报礼。遂张绮席。</p><p>
寅谷起而演说曰：</p><p>
中华积习数千年，女子幽屏无几微之权力。婚姻大事也，遇人不淑，憾之终身。而父母不察，则强为之缔定。甚或以盖代之清才，绝世之仙姿，乃偶佣奴，无有伸眉之日。欧西主婚姻自由，中人斥为流弊。不知摧挫屈抑而沦弃终身善耶？或意气投洽和谐至老无间善耶？为虚礼局，则宜从前说；为实利言，则宜主变通。今日王先生雄、胡女士纫，从患难相知，以礼防自范，郎才女德，两两忻合。今日大礼告成，余祝</p><p>
君夫妇白头偕老，子子孙孙，永宣力于民国。</p><p>
语已，众皆鼓掌。仲英起作答词曰：</p><p>
雄不肖。金陵之役，舍命攻城，飞弹骤来，神魂丧失，晕于老柳之间。迨醒，则蒙胡女士为我看护，恩意周浃。则雄之所以得生者，均出女士之赐。始但感恩，初无求婚之念。及拜胡夫人于沪上，谬蒙恩允，不弃穷窗，因得隶身为胡氏之婿。深恐无学为门楣羞，惟有矢专一之诚，遂双栖之愿。蒙诸君相礼，为雄婚证。朋友之义，永志终身。</p><p>
语已，众复鼓掌。礼成，以马车同归。六人送之门外。家具则侍者留身为之检拾。</p><p>
至家已薄暮，桦烛荧煌。胡夫人病中亦强起梳掠，一女仆为之看护。夫人喘息坐于榻上。夫妇就榻前鞠躬者三。夫人出小盒，授仲英曰：“王郎之于吾家，岂惟半子。后此胡家之事，兴衰全属王郎。此为老身四十年来居积之资，今上诸王郎。郎义重如山，必能为此衰宗植僵兴仆。此老身第一次所以托王郎者，即谓之末次之遗嘱亦可。”此时秋光泪下如绠。仲英亦悲不自胜。夫人喘息后，复言曰：“今日尔夫妇理宜欢悦以慰我，奈何情动于中，不自遏抑？实则不如是，亦不见尔夫妇之念我。</p><p>
小郎在日，有先代遗留康熙窑胆瓶一对，近日欧人嗜此，不惜重资。王郎可出此市之西人，非三万余金不之售。夫妇得资后，可留学欧西。学成，不惟民国增上伟人，即子女亦得承其家学矣。趣陈合卺之宴，尔夫妇可饮于洞房之间。老身长斋，且复衰病，不汝与也。”<p>
</div>
<div class="mingzhuPage"><a href='6436.html'>【上一篇】</a> <a href="index.html" title="金陵秋" class="returnIndex">【回目录】</a>
<a href='6438.html'>【下一篇】</a> </div>
<div class="line"></div>
<div class="con2" id="con2"><script type="text/javascript">push168("mybottom");</script></div>
<div class="kind"> <h2>推荐阅读</h2> </div>
<div class="index_list">
    
     <a href="../guanchangxianxingji/index.html">&middot;官场现形记</a>
    
     <a href="../ershinianmuduzhiguaixianzhua/index.html">&middot;二十年目睹之怪现状</a>
    
     <a href="../laocanyouji/index.html">&middot;老残游记</a>
    
     <a href="../niehaihua/index.html">&middot;孽海花</a>
    
     <a href="../rulinwaishi/index.html">&middot;儒林外史</a>
    
     <a href="../laocanyoujixuji/index.html">&middot;老残游记续集</a>
    
     <a href="../siwenbianxiang/index.html">&middot;斯文变相</a>
    
     <a href="../huanhaishengchenlu/index.html">&middot;宦海升沉录</a>
    
     <a href="../dupianxinshu/index.html">&middot;杜骗新书</a>
    
     <a href="../jiumingqiyuan/index.html">&middot;九命奇冤</a>
     
</div>
<div class="con3" id="con3">
  <script type="text/javascript">push168("image3");</script>
</div>
<script src="https://aaoe.github.io/templets/css/my1.js" type="text/javascript"></script>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
	}) 	
</script>
<div class="search searchfoot">
    <form  target="_blank" name="f2" action="https://aaoe.github.io/cse/search">
        <input type="hidden" value="7520588606970330124" name="s">
        <input type="hidden" value="" name="nsid">
        <input autocomplete="off" maxlength="25" value="" id="kw2" name="q"  class="searchInput s_ipt">
        <input type="submit" class="searchBtn" value="搜索"  id="su" />
        <select name="searchtype" class="search-option" id="search-option" style="display:none;">
            <option value="title" selected='1'>检索标题</option>
             <option value="titlekeyword">智能模糊</option>
         </select>
    </form>
</div>
<div class="bot"><a href="../../index.html">古典小说</a>|<a href="https://aaoe.github.io/shige/">唐诗</a>|<a href="https://aaoe.github.io/songci/">宋词</a>|<a href="https://aaoe.github.io/jingbu/">经部</a>|<a href="https://aaoe.github.io/shishu/">史书</a>|<a href="https://aaoe.github.io/zibu/">子部</a>|<a href="https://aaoe.github.io/cifu/">辞赋</a>|<a href="https://aaoe.github.io/yuanqu/">元曲</a> </div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>


</div>
<span style="display:none;">
<script>
var _hmt = _hmt || [];
(function() {
  var hm = document.createElement("script");
  hm.src = "../../../../hm.baidu.com/hm10d6.js?dc0cf2a0b65b7ab8ee179596732b745a";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
</span>

</body>

<!-- Mirrored from https://aaoe.github.io/gudianxiaoshuo/qianze/jinlingqiu/6437.html by HTTrack Website Copier/3.x [XR&CO'2014], Sat, 12 Oct 2024 12:00:04 GMT -->
</html>



