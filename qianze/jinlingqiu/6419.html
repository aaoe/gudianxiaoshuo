<!DOCTYPE HTML>
<html>

<!-- Mirrored from https://aaoe.github.io/gudianxiaoshuo/qianze/jinlingqiu/6419.html by HTTrack Website Copier/3.x [XR&CO'2014], Sat, 12 Oct 2024 12:00:04 GMT -->
<head>
<meta charset="gb2312">
<title>第十章　收吴_金陵秋</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<meta http-equiv="Cache-Control" content="no-transform" />
<meta http-equiv="Cache-Control" content="no-siteapp" />
<meta name="MobileOptimized" content="width"/>
<meta name="HandheldFriendly" content="true"/>
<meta http-equiv="X-UA-Compatible" content="IE=Edge,chrome=1" /> 
<script src="../../../js/jquery.js" type="text/javascript"></script>
<script src="../../../js/pc.html" type="text/javascript"></script>
<script src="../../../js/mpp168.js" type="text/javascript"></script>
<link href="../../../css/wap2012.css" rel="stylesheet" type="text/css" />
<link rel="canonical"  href="https://aaoe.github.io/gudianxiaoshuo/qianze/jinlingqiu/6419.html">
</head>
<body class="body">
<div class="mtop"> <a href="https://aaoe.github.io/" class="mindex"><img src="../../../images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> ・ <a href="index.html">金陵秋</a></i></div>
  <span class="mmenu" id="mmenu"><img src="../../../images/mmenu.png" alt="目录" /></span> </div>
<div class="mnav" id="mnav">
 <a href='https://aaoe.github.io/'>首页</a> <a href="../../index.html">古典小说</a> <a href="https://aaoe.github.io/shige/">唐诗</a> <a href="https://aaoe.github.io/songci/">宋词</a> <a href="https://aaoe.github.io/jingbu/">经部</a> <a href="https://aaoe.github.io/shishu/">史书</a> <a href="https://aaoe.github.io/zibu/">子部</a> <a href="https://aaoe.github.io/cifu/">辞赋</a> <a href="https://aaoe.github.io/yuanqu/">元曲</a> 
</div>
<div class="search searchtop">
  <form  target="_blank" name="f2" action="https://aaoe.github.io/cse/search">
    <input type="hidden" value="7520588606970330124" name="s">
    <input type="hidden" value="" name="nsid">
    <input autocomplete="off" maxlength="25" value="" id="kw2" name="q"  class="searchInput s_ipt">
    <input type="submit" class="searchBtn" value="搜索"  id="su" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>


<div class="daohang" id="daohang"><strong>位置:</strong><a href='https://aaoe.github.io/'>主页</a> > <a href='../../index.html'>古典小说</a> > <a href='../index.html'>谴责讽世</a> > <a href='index.html'>金陵秋</a> > </div>
<div class="con1" id="con1"><script type="text/javascript">push168("mytop");</script></div>
<div class="kind">
    <h1 class="h11">第十章　收吴</h1>
</div>
<div class="mingzhuPage mingzhuPage1"><a href='6418.html'>【上一篇】</a> <a href="index.html" title="金陵秋" class="returnIndex">【回目录】</a>
<a href='6420.html'>【下一篇】</a> </div>
<div class="articleContent" id="articleContent">
    <p><b class=maintext>第十章　收吴</b></p><p>
苏抚陈德荃者，颇以宦迹着于陪京。庚子之年，至以身当巨炮之口，强敌为之夺气。近建节姑苏，人民亦颇心服。</p><p>
时清廷下罪己之诏。其辞曰：</p><p>
朕缵承大统，于今三载，兢兢业业，与众庶同登上理。而用人无方，施治寡术，政地多用亲贵，则显戾宪章；路事蒙于佥壬，则动违舆论。促行新治，而官绅或藉为网利之图；更改旧制，而权豪或资为自保</p><p>
之计。民财之取已多，而未办一利民之事；司法之诏屡下，而实无一守法之人。驯致怨积于下，而朕不知；祸迫于前，而朕无觉。川乱首发，鄂乱继之。今则陕、湘之警报辄闻，广、赣之发端又见。区夏腾沸，人心动遥九庙神灵，不安歆飨。无限蒸庶，涂炭可虞。</p><p>
此皆朕一人之咎也。兹特布告天下，誓与我军民维新更始，实行宪政……。</p><p>
时全苏绅民，读诏大悦。已闻北军轰击汉口，颇有无辜罹于煨烬者。报纸一倡，万口哗噪。于是苏属绅士，聚而协议。且闻东南各行省俱已宣告独立，而沪上亦属民军，遂议推举代表，往谒当事。</p><p>
时为九月十四夜，沪上已一律通悬白麾。沪、苏邻毗，防为官军胁迫。民军健者五十余人，由沪赴苏，潜赴枫桥新军标营演说。新军同声哗诺，集合全军，求子弹于主者。队官莫禁，遂按名分给。十五日迟明，马队、步队、工程、辎重诸队，长驱入城。人人以白布裹袖，严扼阊门。诸门则遣兵分驻。于是队长联合诸绅入面陈公，请长此军。陈公慨然领诺，惟勿苦百姓。万众呼万岁。群上大都督印，建高牙于辕门之外，大书：“中华民国军政府江苏都督府兴汉安民。”城堞之上，皆白麾招O矣。</p><p>
陈公既受事，遂立四部。以张伯直主民政，应德洪主财政，吴朝芬主交涉，以谈严为司法。大张告谕，大要谓：意见二字，最为可惧。其潮流所及，实足以亡国灭种而有余。大凡意见之起，综由权利之一念。目今志士组织敢死决死团，为光复共和计，虽牺牲性命，尚所不顾。我同志同事，但期可以达其光复共和之目的，则牺牲其权利，更何足惜。盖个人有意见，则不能成团体；各团体有意见，则不能成一邦；各邦有意见，则不能成一国。相争相轧，党派纷歧，人民或因此而受剥肤之痛，尚何共和幸福之足云哉。（下略）冷红生曰：呜呼！陈公之见，何其远也。当苏州独立之始，南北之见初未融洽。及东南各省分立都督，藩镇之局已成。陈公老谋壮事，已确知有后来之局，故预宣此言。今日一一验矣。</p><p>
顾兹书篇幅狭，不能着以长篇议论，转使喧宾夺主，故不能不归叙正文。</p><p>
十六日，军政府得金陵谍者，言吴中已遣骑二千来袭。陈公闻报，立时下令分兵两支，水陆俱进，直趋镇江。于是阖城惊扰，绅富之家，仓卒出城，城市一律闭肆，似有重兵压境者。</p><p>
陈公遣数十吏分喻诸门，秩序渐复。</p><p>
时苏、松、常、镇、太五大属人士进谒，称述奠定之功。</p><p>
于是陈公遂有入主金陵之望矣。且临时政府方议筹设，陈公遂奔走于宁、苏、沪之间。镇抚无人，军警各挟其自由平等之气概，抗不相下。莠民乏食，渐渐出掠旁县。而新军排长多少轻狡好事，遮路人强下其辫，用为喧笑。剪辫者大哄，广集多人，痛殴排长。岗警吹笛集众，将排长拥护入诸捕房，遂归留园红十字会医治。举军大哗，破晓长驱而出。沿道木龛，一一仆之于地。径趋一区警局，彼此开枪恶战。旋军政厅卢君以兵镇摄，军警略定。自是之后，彼此寻仇无虚曰。苏垣虽名光复，而萧墙之祸岌岌然，人皆重足一迹。而陈公亦老病龙钟，遂荐在公自代。此为金陵光复以后事也。</p><p>
自十三、十四两日，沪、苏反正，迅若迎刃而解。于是沪上王蔼鲁至镇江，语林述卿以状。仲英进曰：“苏沪已定，则镇江兵心愈难遏。镇为金陵门户，武昌已据建瓴之势，吾镇不先着手，吴帅以人代将军者，则所谋均废矣。”述卿曰：“善。</p><p>
”遂集巡防营管带张震、刘晋芳、龚育相等，分授机宜，并隐饬各炮台炮目，同集蒋王庙，力轰旗营，举烽于蒋庙高峰之巅，众军视庙前烽起进扑。同时命三骑士传语三十五标诸校，令作战备。</p><p>
匆匆间，陶平南书至，言将与述卿相见于大观楼。陶盖革命巨子也。述卿至，陶言上海已光复，苏州亦下，且得军械局军火多。而金陵方盼子弹，宜以人往，得二百人足矣。述卿遂微以军中部署告平南。平南授以四百金，言留此以资运费。述卿遂归蒋王庙。而白额虎至，抵掌话至迟明。<p>
</div>
<div class="mingzhuPage"><a href='6418.html'>【上一篇】</a> <a href="index.html" title="金陵秋" class="returnIndex">【回目录】</a>
<a href='6420.html'>【下一篇】</a> </div>
<div class="line"></div>
<div class="con2" id="con2"><script type="text/javascript">push168("mybottom");</script></div>
<div class="kind"> <h2>推荐阅读</h2> </div>
<div class="index_list">
    
     <a href="../guanchangxianxingji/index.html">&middot;官场现形记</a>
    
     <a href="../ershinianmuduzhiguaixianzhua/index.html">&middot;二十年目睹之怪现状</a>
    
     <a href="../laocanyouji/index.html">&middot;老残游记</a>
    
     <a href="../niehaihua/index.html">&middot;孽海花</a>
    
     <a href="../rulinwaishi/index.html">&middot;儒林外史</a>
    
     <a href="../laocanyoujixuji/index.html">&middot;老残游记续集</a>
    
     <a href="../siwenbianxiang/index.html">&middot;斯文变相</a>
    
     <a href="../huanhaishengchenlu/index.html">&middot;宦海升沉录</a>
    
     <a href="../dupianxinshu/index.html">&middot;杜骗新书</a>
    
     <a href="../jiumingqiyuan/index.html">&middot;九命奇冤</a>
     
</div>
<div class="con3" id="con3">
  <script type="text/javascript">push168("image3");</script>
</div>
<script src="https://aaoe.github.io/templets/css/my1.js" type="text/javascript"></script>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
	}) 	
</script>
<div class="search searchfoot">
    <form  target="_blank" name="f2" action="https://aaoe.github.io/cse/search">
        <input type="hidden" value="7520588606970330124" name="s">
        <input type="hidden" value="" name="nsid">
        <input autocomplete="off" maxlength="25" value="" id="kw2" name="q"  class="searchInput s_ipt">
        <input type="submit" class="searchBtn" value="搜索"  id="su" />
        <select name="searchtype" class="search-option" id="search-option" style="display:none;">
            <option value="title" selected='1'>检索标题</option>
             <option value="titlekeyword">智能模糊</option>
         </select>
    </form>
</div>
<div class="bot"><a href="../../index.html">古典小说</a>|<a href="https://aaoe.github.io/shige/">唐诗</a>|<a href="https://aaoe.github.io/songci/">宋词</a>|<a href="https://aaoe.github.io/jingbu/">经部</a>|<a href="https://aaoe.github.io/shishu/">史书</a>|<a href="https://aaoe.github.io/zibu/">子部</a>|<a href="https://aaoe.github.io/cifu/">辞赋</a>|<a href="https://aaoe.github.io/yuanqu/">元曲</a> </div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>


</div>
<span style="display:none;">
<script>
var _hmt = _hmt || [];
(function() {
  var hm = document.createElement("script");
  hm.src = "../../../../hm.baidu.com/hm10d6.js?dc0cf2a0b65b7ab8ee179596732b745a";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
</span>

</body>

<!-- Mirrored from https://aaoe.github.io/gudianxiaoshuo/qianze/jinlingqiu/6419.html by HTTrack Website Copier/3.x [XR&CO'2014], Sat, 12 Oct 2024 12:00:04 GMT -->
</html>



