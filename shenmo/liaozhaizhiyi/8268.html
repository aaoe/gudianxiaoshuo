<!DOCTYPE HTML>
<html>

<!-- Mirrored from https://aaoe.github.io/gudianxiaoshuo/shenmo/liaozhaizhiyi/8268.html by HTTrack Website Copier/3.x [XR&CO'2014], Sat, 12 Oct 2024 12:00:05 GMT -->
<head>
<meta charset="gb2312">
<title>阿霞_聊斋志异</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<meta http-equiv="Cache-Control" content="no-transform" />
<meta http-equiv="Cache-Control" content="no-siteapp" />
<meta name="MobileOptimized" content="width"/>
<meta name="HandheldFriendly" content="true"/>
<meta http-equiv="X-UA-Compatible" content="IE=Edge,chrome=1" /> 
<script src="../../../js/jquery.js" type="text/javascript"></script>
<script src="../../../js/pc.html" type="text/javascript"></script>
<script src="../../../js/mpp168.js" type="text/javascript"></script>
<link href="../../../css/wap2012.css" rel="stylesheet" type="text/css" />
<link rel="canonical"  href="https://aaoe.github.io/gudianxiaoshuo/shenmo/liaozhaizhiyi/8268.html">
</head>
<body class="body">
<div class="mtop"> <a href="https://aaoe.github.io/" class="mindex"><img src="../../../images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> ・ <a href="index.html">聊斋志异</a></i></div>
  <span class="mmenu" id="mmenu"><img src="../../../images/mmenu.png" alt="目录" /></span> </div>
<div class="mnav" id="mnav">
 <a href='https://aaoe.github.io/'>首页</a> <a href="../../index.html">古典小说</a> <a href="https://aaoe.github.io/shige/">唐诗</a> <a href="https://aaoe.github.io/songci/">宋词</a> <a href="https://aaoe.github.io/jingbu/">经部</a> <a href="https://aaoe.github.io/shishu/">史书</a> <a href="https://aaoe.github.io/zibu/">子部</a> <a href="https://aaoe.github.io/cifu/">辞赋</a> <a href="https://aaoe.github.io/yuanqu/">元曲</a> 
</div>
<div class="search searchtop">
  <form  target="_blank" name="f2" action="https://aaoe.github.io/cse/search">
    <input type="hidden" value="7520588606970330124" name="s">
    <input type="hidden" value="" name="nsid">
    <input autocomplete="off" maxlength="25" value="" id="kw2" name="q"  class="searchInput s_ipt">
    <input type="submit" class="searchBtn" value="搜索"  id="su" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>


<div class="daohang" id="daohang"><strong>位置:</strong><a href='https://aaoe.github.io/'>主页</a> > <a href='../../index.html'>古典小说</a> > <a href='../index.html'>神魔志怪</a> > <a href='index.html'>聊斋志异</a> > </div>
<div class="con1" id="con1"><script type="text/javascript">push168("mytop");</script></div>
<div class="kind">
    <h1 class="h11">阿霞</h1>
</div>
<div class="mingzhuPage mingzhuPage1"><a href='8267.html'>【上一篇】</a> <a href="index.html" title="聊斋志异" class="returnIndex">【回目录】</a>
<a href='8269.html'>【下一篇】</a> </div>
<div class="articleContent" id="articleContent">
    <p>文登景星者，少有重名。与陈生比邻而居，斋隔一短垣。</p><p>一日，陈暮过荒落之墟，闻女子啼松柏间；近临，则树横枝有悬带，若将自经。陈诘之，挥涕而对曰：“母远出，托妾于外兄。不图狼子野心，畜我不卒。伶仃如此，不如死！”言已，复泣。陈解带，劝令适人。女虑无可托者。陈请暂寄其家，女从之。既归，挑灯审视，丰韵殊绝。大悦，欲乱之。女厉声抗拒，纷纭之声，达于间壁。景生u垣来窥，陈乃释女。女见景，凝眸停谛，久乃奔去。二人共逐之，不知去向。</p><p>景归，阖户欲寝，则女子盈盈自房中出。惊问之。答曰：“彼德薄福浅，不可终托。”景大喜。诘其姓氏，曰：“妾祖居于齐。以齐姓，小字阿霞。”入以游词，笑不甚拒，遂与寝处。斋中多友人来往，女恒隐闭深房。过数日，曰：“妾姑去。此处烦杂，困人甚。继今，请以夜卜。”问：“家何所？”曰：“正不远耳。”遂早去，夜果复来，欢爱綦笃。又数日，谓景曰：“我两人情好虽佳，终属苟合。家君宦游西疆，明日将从母去，容即乘间禀命，而相从以终焉。”问：“几日别？”约以旬终。</p><p>既去，景思斋居不可常；移诸内，又虑妻妒。计不如出妻。志既决，妻至辄诟厉。妻不堪其辱，涕欲死。景曰：“死恐见累，请蚤归。”遂促妻行。妻啼曰：“从子十年，未尝有失德，何决绝如此！”景不听，逐愈急。妻乃出门去。自是垩壁清尘，引领翘待；不意信杳青鸾，如石沉海。妻大归后，数浼知交，请复于景，景不纳；遂适夏侯氏。夏侯里居，与景接壤，以田畔之故，世有郄。景闻之，益大恚恨。然犹冀阿霞复来，差足自慰。越年余，并无踪绪。会海神寿，祠内外士女云集，景亦在。遥见一女，甚似阿霞。景近之，入于人中；从之，出于门外；又从之，飘然竟去。景追之不及，恨悒而返。后半载，适行于途，见一女郎，着朱衣，从苍头，黑卫来。望之，霞也。因问从人：“娘子为谁？”答言：“南村郑公子继室。”又问：“娶几时矣？”曰：“半月耳。”</p><p>景思，得毋误耶？女郎闻语，回眸一睇，景视，真霞。见其已适他姓，愤填胸臆，大呼：“霞娘！何忘旧约？”从人闻呼主妇，欲奋老拳。女急止之。启幛纱谓景曰：“负心人何颜相见？”景曰：“卿自负仆，仆何尝负卿？”女曰：“负夫人甚于负我！结发者如是，而况其它？向以祖德厚，名列桂籍，故委身相从；今以弃妻故，冥中削尔禄秩，今科亚魁王昌，即替汝名者也。我已归郑君，无劳复念。”景俯首帖耳，口不能道一词。视女子，策蹇去如飞，怅恨而已。</p><p>是科，景落第，亚魁果王氏昌名。郑亦捷。景以是得薄幸名。四十无偶，家益替，恒趁食于亲友家。偶诣郑，郑款之，留宿焉。女窥客，见而怜之。问郑曰：“堂上客，非景庆云耶？”问所自识，曰：“未适君时，曾避难其家，亦深得其豢养。彼行虽贱，而祖德未斩；且与君为故人，亦宜有绨袍之义。”郑然之，易其败絮，留以数日。夜分欲寝，有婢持廿余金赠景。女在窗外言曰：“此私贮，聊酬夙好，可将去，觅一良匹。幸祖德厚，尚足及子孙。无复丧检，以促余龄。”景感谢之。既归，以十余金买|绅家婢，甚丑悍。举一子，后登两榜。郑官至吏部郎。既没，女送葬归，启舆则虚无人矣，始知其非人也。</p><p>噫！人之无良，舍其旧而新是谋，卒之卵覆而鸟亦飞，天之所报亦惨矣！</p>
</div>
<div class="mingzhuPage"><a href='8267.html'>【上一篇】</a> <a href="index.html" title="聊斋志异" class="returnIndex">【回目录】</a>
<a href='8269.html'>【下一篇】</a> </div>
<div class="line"></div>
<div class="con2" id="con2"><script type="text/javascript">push168("mybottom");</script></div>
<div class="kind"> <h2>推荐阅读</h2> </div>
<div class="index_list">
    
     <a href="index.html">&middot;聊斋志异</a>
    
     <a href="../liaozhaizhiyiwenbaiduizhao/index.html">&middot;聊斋志异文白对照</a>
    
     <a href="../liaozhaizhiyibaihuawen/index.html">&middot;聊斋志异白话文</a>
    
     <a href="../fengshenyanyi/index.html">&middot;封神演义</a>
    
     <a href="../shanhaijing/index.html">&middot;山海经</a>
    
     <a href="../shanhaijingbaihuawen/index.html">&middot;山海经白话文</a>
    
     <a href="../jigongquanchuan/index.html">&middot;济公全传</a>
    
     <a href="../huanzhongyou/index.html">&middot;幻中游</a>
    
     <a href="../dongyouji/index.html">&middot;东游记</a>
    
     <a href="../jiaoyepa/index.html">&middot;蕉叶帕</a>
     
</div>
<div class="con3" id="con3">
  <script type="text/javascript">push168("image3");</script>
</div>
<script src="https://aaoe.github.io/templets/css/my1.js" type="text/javascript"></script>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
	}) 	
</script>
<div class="search searchfoot">
    <form  target="_blank" name="f2" action="https://aaoe.github.io/cse/search">
        <input type="hidden" value="7520588606970330124" name="s">
        <input type="hidden" value="" name="nsid">
        <input autocomplete="off" maxlength="25" value="" id="kw2" name="q"  class="searchInput s_ipt">
        <input type="submit" class="searchBtn" value="搜索"  id="su" />
        <select name="searchtype" class="search-option" id="search-option" style="display:none;">
            <option value="title" selected='1'>检索标题</option>
             <option value="titlekeyword">智能模糊</option>
         </select>
    </form>
</div>
<div class="bot"><a href="../../index.html">古典小说</a>|<a href="https://aaoe.github.io/shige/">唐诗</a>|<a href="https://aaoe.github.io/songci/">宋词</a>|<a href="https://aaoe.github.io/jingbu/">经部</a>|<a href="https://aaoe.github.io/shishu/">史书</a>|<a href="https://aaoe.github.io/zibu/">子部</a>|<a href="https://aaoe.github.io/cifu/">辞赋</a>|<a href="https://aaoe.github.io/yuanqu/">元曲</a> </div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>


</div>
<span style="display:none;">
<script>
var _hmt = _hmt || [];
(function() {
  var hm = document.createElement("script");
  hm.src = "../../../../hm.baidu.com/hm10d6.js?dc0cf2a0b65b7ab8ee179596732b745a";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
</span>

</body>

<!-- Mirrored from https://aaoe.github.io/gudianxiaoshuo/shenmo/liaozhaizhiyi/8268.html by HTTrack Website Copier/3.x [XR&CO'2014], Sat, 12 Oct 2024 12:00:05 GMT -->
</html>



