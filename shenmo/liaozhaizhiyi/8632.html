<!DOCTYPE HTML>
<html>

<!-- Mirrored from https://aaoe.github.io/gudianxiaoshuo/shenmo/liaozhaizhiyi/8632.html by HTTrack Website Copier/3.x [XR&CO'2014], Sat, 12 Oct 2024 12:00:07 GMT -->
<head>
<meta charset="gb2312">
<title>房文淑_聊斋志异</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<meta http-equiv="Cache-Control" content="no-transform" />
<meta http-equiv="Cache-Control" content="no-siteapp" />
<meta name="MobileOptimized" content="width"/>
<meta name="HandheldFriendly" content="true"/>
<meta http-equiv="X-UA-Compatible" content="IE=Edge,chrome=1" /> 
<script src="../../../js/jquery.js" type="text/javascript"></script>
<script src="../../../js/pc.html" type="text/javascript"></script>
<script src="../../../js/mpp168.js" type="text/javascript"></script>
<link href="../../../css/wap2012.css" rel="stylesheet" type="text/css" />
<link rel="canonical"  href="https://aaoe.github.io/gudianxiaoshuo/shenmo/liaozhaizhiyi/8632.html">
</head>
<body class="body">
<div class="mtop"> <a href="https://aaoe.github.io/" class="mindex"><img src="../../../images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> ・ <a href="index.html">聊斋志异</a></i></div>
  <span class="mmenu" id="mmenu"><img src="../../../images/mmenu.png" alt="目录" /></span> </div>
<div class="mnav" id="mnav">
 <a href='https://aaoe.github.io/'>首页</a> <a href="../../index.html">古典小说</a> <a href="https://aaoe.github.io/shige/">唐诗</a> <a href="https://aaoe.github.io/songci/">宋词</a> <a href="https://aaoe.github.io/jingbu/">经部</a> <a href="https://aaoe.github.io/shishu/">史书</a> <a href="https://aaoe.github.io/zibu/">子部</a> <a href="https://aaoe.github.io/cifu/">辞赋</a> <a href="https://aaoe.github.io/yuanqu/">元曲</a> 
</div>
<div class="search searchtop">
  <form  target="_blank" name="f2" action="https://aaoe.github.io/cse/search">
    <input type="hidden" value="7520588606970330124" name="s">
    <input type="hidden" value="" name="nsid">
    <input autocomplete="off" maxlength="25" value="" id="kw2" name="q"  class="searchInput s_ipt">
    <input type="submit" class="searchBtn" value="搜索"  id="su" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>


<div class="daohang" id="daohang"><strong>位置:</strong><a href='https://aaoe.github.io/'>主页</a> > <a href='../../index.html'>古典小说</a> > <a href='../index.html'>神魔志怪</a> > <a href='index.html'>聊斋志异</a> > </div>
<div class="con1" id="con1"><script type="text/javascript">push168("mytop");</script></div>
<div class="kind">
    <h1 class="h11">房文淑</h1>
</div>
<div class="mingzhuPage mingzhuPage1"><a href='8631.html'>【上一篇】</a> <a href="index.html" title="聊斋志异" class="returnIndex">【回目录】</a>
<a href='8633.html'>【下一篇】</a> </div>
<div class="articleContent" id="articleContent">
    <p>开封邓成德，游学至兖，寓败寺中，佣为造齿籍者缮写。岁暮，僚役各归家，邓独炊庙中。黎明，有少妇叩门而入，艳绝，至佛前焚香叩拜而去。次日又如之。至夜邓起挑灯，适有所作，女至益早。邓曰：“来何早也？”女曰：“明则人杂，故不如夜。太早，又恐扰君清睡。适望见灯光，知君已起，故至耳。”生戏曰：“寺中无人，寄宿可免奔波。”女哂曰：“寺中无人，君是鬼耶？”邓见其可狎，俟拜毕，曳坐求欢。女曰：“佛前岂可作此。身无片椽，尚作妄想！”邓固求不已。女曰：“去此三十里某村，有六七童子延师未就。君往访李前川，可以得之。托言携有家室，令别给一舍，妾便为君执炊，此长策也。”邓虑事发获罪，女曰：“无妨。妾房氏，小名文淑，并无亲属，恒终岁寄居舅家，有谁知？”邓喜。既别女，即至某村，谒见李前川，谋果遂。约岁前即携家至。既反，告女。女约候于途中。邓告别同党，借骑而去。女果待于半途，乃下骑以辔授女，御之而行。至斋，相得甚欢。</p><p>积六七年，居然琴瑟，并无追捕逃者。女忽生一子。邓以妻不育，得之甚喜，名曰“兖生。”女曰：“伪配终难作真。妾将辞君而去，又生此累人物何为！”邓曰：“命好，倘得余钱，拟与卿遁归乡里，何出此言？”女曰：“多谢，多谢！我不能胁肩谄笑，仰大妇眉睫，为人作乳媪，呱呱者难堪也！”邓代妻明不妒，女亦不言。月余邓解馆，谋与前川子同出经商，告女曰：“我思先生设帐，必无富有之期。今学负贩，庶有归时。”女亦不答。至夜，女忽抱子起。邓问：“何作？”女曰：“妾欲去。”邓急起追问之，门未启，而女已杳。骇极，始悟其非人也。邓以形迹可疑，故亦不敢告人，托之归宁而已。初，邓离家与妻娄约，年终必返；既而数年无音，传其已死。兄以其无子，欲改醮之。娄更以三年为期，日惟以纺绩自给。一日既暮，往扃外户，一女子掩入，怀中绷儿，曰：“自母家归，适晚。知姊独居，故求寄宿。”娄内之。至房中，视之，二十余丽者也。喜与共榻，同弄其儿，儿白如瓠。叹曰：“未亡人遂无此物！”女曰：“我正嫌其累人，即嗣为姊后，何如？”娄曰：“无论娘子不忍割爱；即忍之，妒亦无乳能活之也。”女曰：“不难。当儿生时，患无乳，服药半剂而效。今余药尚存，即以奉赠。”遂出一裹，置窗间。娄漫应之，未遽怪也。既寝，及醒呼之，则儿在而女已启门去矣。骇极。日向辰，儿啼饥，娄不得已，饲其药，移时Я鳎遂哺儿。积年余，儿益丰肥，渐学语言，爱之不啻己出，由是再醮之心遂绝。但早起抱儿，不能操作谋衣食，益窘。</p><p>一日女忽至。娄恐其索儿，先问其不谋而去之罪，后叙其鞠养之苦。女笑曰：“姊告诉艰难，我遂置儿不索耶？”遂招儿。儿啼入娄怀，女曰：“犊子不认其母矣！此百金不能易，可将金来，署立券保。”娄以为真，颜作W，女笑曰：“姊勿惧，妾来正为儿也。别后虑姊无豢养之资，因多方措十余金来。”乃出金授娄。娄恐受其金，索儿有词，坚却之。女置床上，出门径去。抱子追之，其去已远，呼亦不顾。疑其意恶。然得金，少权子母，家以饶足。</p><p>又三年邓贾有赢余，治装归。方共慰藉，睹儿问谁氏子。妻告以故，问：“何名？”曰：“渠母呼之兖生。”邓惊曰：“此真吾子也！”问其时日，即夜别之日。邓乃历叙与房文淑离合之情，益共欣慰。犹望女至。而终渺矣。</p>
</div>
<div class="mingzhuPage"><a href='8631.html'>【上一篇】</a> <a href="index.html" title="聊斋志异" class="returnIndex">【回目录】</a>
<a href='8633.html'>【下一篇】</a> </div>
<div class="line"></div>
<div class="con2" id="con2"><script type="text/javascript">push168("mybottom");</script></div>
<div class="kind"> <h2>推荐阅读</h2> </div>
<div class="index_list">
    
     <a href="index.html">&middot;聊斋志异</a>
    
     <a href="../liaozhaizhiyiwenbaiduizhao/index.html">&middot;聊斋志异文白对照</a>
    
     <a href="../liaozhaizhiyibaihuawen/index.html">&middot;聊斋志异白话文</a>
    
     <a href="../fengshenyanyi/index.html">&middot;封神演义</a>
    
     <a href="../shanhaijing/index.html">&middot;山海经</a>
    
     <a href="../shanhaijingbaihuawen/index.html">&middot;山海经白话文</a>
    
     <a href="../jigongquanchuan/index.html">&middot;济公全传</a>
    
     <a href="../huanzhongyou/index.html">&middot;幻中游</a>
    
     <a href="../dongyouji/index.html">&middot;东游记</a>
    
     <a href="../jiaoyepa/index.html">&middot;蕉叶帕</a>
     
</div>
<div class="con3" id="con3">
  <script type="text/javascript">push168("image3");</script>
</div>
<script src="https://aaoe.github.io/templets/css/my1.js" type="text/javascript"></script>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
	}) 	
</script>
<div class="search searchfoot">
    <form  target="_blank" name="f2" action="https://aaoe.github.io/cse/search">
        <input type="hidden" value="7520588606970330124" name="s">
        <input type="hidden" value="" name="nsid">
        <input autocomplete="off" maxlength="25" value="" id="kw2" name="q"  class="searchInput s_ipt">
        <input type="submit" class="searchBtn" value="搜索"  id="su" />
        <select name="searchtype" class="search-option" id="search-option" style="display:none;">
            <option value="title" selected='1'>检索标题</option>
             <option value="titlekeyword">智能模糊</option>
         </select>
    </form>
</div>
<div class="bot"><a href="../../index.html">古典小说</a>|<a href="https://aaoe.github.io/shige/">唐诗</a>|<a href="https://aaoe.github.io/songci/">宋词</a>|<a href="https://aaoe.github.io/jingbu/">经部</a>|<a href="https://aaoe.github.io/shishu/">史书</a>|<a href="https://aaoe.github.io/zibu/">子部</a>|<a href="https://aaoe.github.io/cifu/">辞赋</a>|<a href="https://aaoe.github.io/yuanqu/">元曲</a> </div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>


</div>
<span style="display:none;">
<script>
var _hmt = _hmt || [];
(function() {
  var hm = document.createElement("script");
  hm.src = "../../../../hm.baidu.com/hm10d6.js?dc0cf2a0b65b7ab8ee179596732b745a";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
</span>

</body>

<!-- Mirrored from https://aaoe.github.io/gudianxiaoshuo/shenmo/liaozhaizhiyi/8632.html by HTTrack Website Copier/3.x [XR&CO'2014], Sat, 12 Oct 2024 12:00:07 GMT -->
</html>



