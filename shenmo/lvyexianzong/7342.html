<!DOCTYPE HTML>
<html>

<!-- Mirrored from https://aaoe.github.io/gudianxiaoshuo/shenmo/lvyexianzong/7342.html by HTTrack Website Copier/3.x [XR&CO'2014], Sat, 12 Oct 2024 12:00:19 GMT -->
<head>
<meta charset="gb2312">
<title>第七回  走荆棘投宿村学社  论诗赋得罪老俗儒_绿野仙踪</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<meta http-equiv="Cache-Control" content="no-transform" />
<meta http-equiv="Cache-Control" content="no-siteapp" />
<meta name="MobileOptimized" content="width"/>
<meta name="HandheldFriendly" content="true"/>
<meta http-equiv="X-UA-Compatible" content="IE=Edge,chrome=1" /> 
<script src="../../../js/jquery.js" type="text/javascript"></script>
<script src="../../../js/pc.html" type="text/javascript"></script>
<script src="../../../js/mpp168.js" type="text/javascript"></script>
<link href="../../../css/wap2011.css" rel="stylesheet" type="text/css" />
<link rel="canonical"  href="https://aaoe.github.io/gudianxiaoshuo/shenmo/lvyexianzong/7342.html">
</head>
<body class="body">
<div class="mtop"> <a href="https://aaoe.github.io/" class="mindex"><img src="../../../images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> ・ <a href="index.html">绿野仙踪</a></i></div>
  <span class="mmenu" id="mmenu"><img src="../../../images/mmenu.png" alt="目录" /></span> </div>
<div class="mnav" id="mnav">
 <a href='https://aaoe.github.io/'>首页</a> <a href="../../index.html">古典小说</a> <a href="https://aaoe.github.io/shige/">唐诗</a> <a href="https://aaoe.github.io/songci/">宋词</a> <a href="https://aaoe.github.io/jingbu/">经部</a> <a href="https://aaoe.github.io/shishu/">史书</a> <a href="https://aaoe.github.io/zibu/">子部</a> <a href="https://aaoe.github.io/cifu/">辞赋</a> <a href="https://aaoe.github.io/yuanqu/">元曲</a> 
</div>
<div class="search searchtop">
  <form  target="_blank" name="f2" action="https://aaoe.github.io/cse/search">
    <input type="hidden" value="7520588606970330124" name="s">
    <input type="hidden" value="" name="nsid">
    <input autocomplete="off" maxlength="25" value="" id="kw2" name="q"  class="searchInput s_ipt">
    <input type="submit" class="searchBtn" value="搜索"  id="su" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>


<div class="daohang" id="daohang"><strong>位置:</strong><a href='https://aaoe.github.io/'>主页</a> > <a href='../../index.html'>古典小说</a> > <a href='../index.html'>神魔志怪</a> > <a href='index.html'>绿野仙踪</a> > </div>
<div class="con1" id="con1"><script type="text/javascript">push168("mytop");</script></div>
<div class="kind">
    <h1 class="h11">第七回  走荆棘投宿村学社  论诗赋得罪老俗儒</h1>
</div>
<div class="mingzhuPage mingzhuPage1"><a href='7341.html'>【上一篇】</a> <a href="index.html" title="绿野仙踪" class="returnIndex">【回目录】</a>
<a href='7343.html'>【下一篇】</a> </div>
<div class="articleContent" id="articleContent">
    <p><b class=maintext>第七回  走荆棘投宿村学社  论诗赋得罪老俗儒</b></p><p>
词曰：</p><p>
拼命求仙不惮劳，走荒郊。梯山涉水渡危桥，路偏遥。</p><p>
投宿腐儒为活计，过今宵。因谈诗赋起波涛，始开交。</p><p>
右调《贺圣朝》</p><p>
且说于冰向那条白线走去，两只脚在石缝中乱踏。渐走渐近，果然是条极细小的走路，荆棘更多，湾湾曲曲，甚是难行。顺着路上下了两个小岭，脚上又踏起泡来，步步疼痛。再看日光，已落了下去，大是着慌，又不敢停歇。天色渐次发黑，影影绰绰，看见山脚下似有人家，又隐隐闻犬吠之声。挨着脚痛行来，起先还看的见那回环鸟道，到后来两目如漆，只得磕磕绊绊，在大小石中乱窜。或扒或走，勉强下了山坡，便是一道大涧，放眼看去，觉得身在沟中，辨不出东南西北，侧耳细听，惟闻风送松涛，泉咽危石而已，那里有犬吠之声。于冰道：“今日死矣！再有虎来，只索任其咀嚼。”没奈何，摸了一块平正些的石头。坐下，一边养息身体，一边打算着在这石上过夜。坐了片刻，又听得有犬吠之声，比前近了许多。于冰喜道：“我原在岭上，望见山脚下有人家，不想果然，但不知在这沟东沟西。”少刻，又听得犬吠起来，细听却像在沟东。于冰道：“莫管他，就随这犬声寻去。”</p><p>
於是听几步，走几步，竟寻到了山庄前，见家家俱将门户关闭，叫了几家，总不肯开门，沿门问去，无一应者。走到庄尽头处，忽听得路北有许多肋碇声，是读夜书。于冰叩门喊叫，里面走出个教学先生来，看见于冰，惊讶道：“昏夜叩人门户，求水火欤？抑将为穿窬之盗也欤？”于冰道：“小生系京都宛平县秀才，因访亲迷路，投奔贵庄，借宿一晚，明早即去。”先生道：“《诗》有之：伐木鸟鸣，求友声也。汝系秀才，乃吾同类，予不汝留，则深山穷谷之中，必饮豺虎之腹矣，岂先王不忍人之心也哉！”说罢，将手一举，让于冰入去，先生关了门。于冰走到里面，见有正房三间，东西各有厦房，是众学生读书处。先生将于冰引到东正房，于冰在灯下将先生一看，但见：</p><p>
头戴毛青梭儒巾，误烧下窟窿一个；身穿鱼白布大袄，斜挂定补丁七条。额大而凹，三缕须有红有紫；鼻宽而凹，近视眼半闭半开。步步必摇，若似乎胸藏二酉；言言者也，恐未能学富五车。真是禾稼场中村学士，山谷脚下俗先生。</p><p>
于冰看罢，两人行礼，揖让而坐。适有一小学生到房内取书，先生道：“来，予与尔言：我有嘉宾，乃黉宫泮水之楚材也，速烹香茗，用佐清谈。”又问于冰道：“年台何姓何名？“于冰道：“姓冷，名于冰。”先生道：“冷必冷热之冷，兵可是刀兵之兵否？”于冰道：“是水字加一点。”先生道：“噫，我过矣！此冰冷之冰，非刀兵之兵也。”于冰亦问道：“先生尊姓大讳？”先生道：“予姓邹，名继苏，字又贤。邹乃邹人孟子之邹，继续之继，东坡之苏，又贤者，言不过又是一贤人耳。”又向于冰道：“年台山路跋涉，腹馁也必矣，予有馍馍焉；君啖否？”于冰不解馍馍二字，心里想着必是食物，忙应道：“极好。”先生向炕后取出一白布包，内有馍馍五个，摆列在桌上，一个个与大虾蟆相似。先生指着说道：“此谷馍馍也。谷得天地冲和之气而生，其叶离离，其实累累。弃其叶而存其实，磨其皮而碎其骨，手以团之，笼以蒸之，水火交济，而馍道成焉。夫猩唇熊掌，虽列八珍，而烁脏壅肠，徒多房欲。此馍壮精补髓，不滞不停，真有过化存神之妙。”于冰道：“小生寒士，今日得食此佳品，叨光不尽。”于冰吃了一个，就不吃了。先生道：“年台饮食何廉薄耶！予每食必八，而犹以为未足。”于冰道：“承厚爱，已饱德之至。”</p><p>
忽见桌上放着一张字稿，上面题目是“因不失其亲亦可宗也”，已写了几行在上面。于冰道：“此必先生佳作了。”先生道：“今日是文期，出此题考予门弟子，故先做一篇，着伊等看读，以为矜式。今止做了破、承、小讲，余文尚须构思。“于冰取过来一看，上写道：</p><p>
观圣人教人以因，而亲与宗各不失其可矣。夫宗，亲之族长也。夫子教人因之，尚宁有失其可者哉？尝思亲莫亲於父子，宗莫宗於祖宗，分定故也；虽然，亦视其所因何如耳。</p><p>
于冰看了破、承，已忍不住要笑，今看了小讲起句，不由的大笑起来。先生勃然变色道：“子以予文为不足观也乎？抑别有议论而开予茅塞乎？不然，何哂予也？”于冰道：“先生承、破绝佳，而起讲更是奇妙。小生蓬门下士，从未见此奇文，故不禁悦极乐极，所以大笑。”先生回嗔作喜道：“子真识文之人也，斯可与言文已矣，宜乎悦在心，而乐主发散在外也。“又问于冰道：“年台能诗否？”于冰道：“闲时亦胡乱做几句。”先生从一大皮匣内取出四首诗来，付与于冰道：“此予三两日前之新作也。”于冰接来一看，只见头一首，上写道：风西南尘起污王衣，籁也从天亦大奇。篱醉鸭呀惊犬吠，瓦疯猫跳吓鸣啼。妻贤移暖亲加被，子孝冲寒代煮糜。共祝封姨急律令，明辰纸张马竭芹私。</p><p>
于冰道：“捧读珠玉，寓意深远，小生一句也解不出，祈先生教示。”先生道：“子真阙疑好问之人也。居，吾语汝。昔王导为晋相，庚亮手握强兵，居国之上流，王导忌之，每西南风起，便以扇蔽面曰：’元规尘污人。’故曰’西南尘起污王衣’。第二句’籁也从天亦大奇’，是出在《易经》，风从天而为籁。大奇之说，为其有声无形，穿帘入户，可大可小也。诗有比、兴、赋，这是藉经史先将风字兴起。下联便绘风之景，壮风之威。言风吹篱倒，与一醉汉无异。篱傍有鸭，为籁所压，则鸭呀也必矣。犬，司户者也，惊之而安有不急吠者哉！风吹瓦落，又与一疯人相似。檐下有猫，为瓦所打，则猫跳也必矣。鸡，司晨者也，吓之而安有不飞啼者哉！所谓篱醉鸭呀惊犬吠，瓦疯猫跳吓鸡啼，直此妙议耳。中联言风势猛烈，致令予家宅眷不安，以故妻舍暖就冷，而加被怜其夫；子孤身冒寒，而煮糜代其母。当此风势迫急之时，夫妻父子，犹能各尽其道如此，此正所谓诗礼人家也。谓之为贤、为孝，谁曰不宜？结尾二句，言封姨者亦风神之一名也。急律令者，用太上老君咒语，敕其速去也。纸马皆敬神之物，竭芹私者，不过还其祝祷之愿，示信于神而已。子以为何如？”于冰大笑道：“原来有如许委曲，真做到诗中化境，佩服佩服。”看第二首，上写道：</p><p>
花红于烈火白于霜，刀剪裁成枝叶芳。蜂挂蛛丝哭晓露，蝶衔雀口拍幽香。媳钗俏矣儿书废，哥罐闻焉嫂棒伤。无事开元击画鼓，吾家一院胜河阳。</p><p>
于冰看了道：“起句结句，犹可解识，愿闻次联、中联之妙论。”先生道：“‘蜂挂蛛丝哭晓露，蝶衔雀口拍幽香’二句，言蜂与蝶皆吸花露，采花香之物也。蜂因吸露而误投网，必婉转嘤唔，如人痛哭者焉，盖自悲其永不能吸晓露也；蝶因采香而被衔雀口，其翅必上下开阖，如人拍手者焉，盖自恨其终不能臭幽香也。这样诗，皆从致知中得来，子能细心体贴，将来亦可以格物矣。中联，’媳钗俏矣儿书废，哥罐闻焉嫂棒伤’，系吾家现在故典，非托诸空言者可比。予院中有花，儿媳采取而为钗，插於鬓边，俏可知矣。予子少壮人也，爱而至於废书而不读。予家无花瓶，而有瓦罐，予兄贮花於罐而闻香焉。予嫂素恶眠花卧柳之人，预动防微杜渐之意，随以木棒伤之。此皆藉景言情之实录也。开元系明皇之年号，河阳乃潘岳之治邑。结尾二句，总是极称予家花木繁盛，不用学明皇击鼓催花，而已远胜河阳一县云尔。”于冰笑道：“棒伤二字，还未分晰清楚，不知棒的是令兄？棒的是花罐？”先生道：“善哉问！盖棒罐耳。若棒家兄，是泼妇矣，尚可形诸吟咏乎哉！“又看第三首，上写道：</p><p>
雪</p><p>
天挝面粉撒吾庐，骨肉欢同庆野居。二八酒烧斤未尽，四三鸡煮块无余。楼肥榭胖云情厚，柳锡梅银风力虚。六出霏霏魃预死，援桴而鼓乐《关睢》。</p><p>
于冰道：“此首越发解不来，还求先生全讲。”先生喜极，笑说道：“此吾之雪诗也。首句，言雪纷纷，如面如粉，若天挝以撒之者。际此佳景，则夫妻父子，可及时宴乐，庆贺野居矣。二八者，是十六文钱也。四三者，是四十三文钱也。言用十六文钱买烧酒一斤，四十三文钱买鸡一只。斤未尽、块无余，言予家男妇，皆酒量平常，肉量有余耳。中联，言云势过后，雪大极矣，致令楼可即肥，榭可即胖。风力虚微，则雪积不散，兼能使柳可成锡，梅可成银。魃者，旱怪也，雪盛则旱魃预死，不能肆虐於春夏间矣。桴者，军中击鼓之物。《关睢》，见《毛诗》之首章，兴下文’君子好逑’也。予家虽无琴瑟，却有鼓一面，又兼夫妻有静好之德，援桴而鼓，亦可以代琴瑟而乐咏《关睢》矣。”第四首，是：</p><p>
月</p><p>
月如何其月未过，谁将晶饼挂银河。清阴隐隐移山岳，素魄迢迢鉴鬼魔。野去酒逢酣宋友，家回牌匿笞金哥。倦哉水饮绳床卧，试问嫦娥奈我何？</p><p>
于冰看完，笑道：“先生诗才高妙，不但嫦娥，即小生亦无可奈何矣。惟中联酒酣宋友，牌笞金哥二句，字意未详。”先生道：“此一联虽两事，而实若一事。言月明如昼，最宜野游，与宋姓友人相逢月下，饮于至酣而止。予此时酒醉兴阑，可以归矣。金哥者，予家之典身童子也，合同外边匪类斗牌，见予回家而匿其牌焉，予打之以明家法。盖深戒家不齐则国不治，国不治而天下亦不能平，所关岂浅鲜耶？播诸诗章，亦触目惊心之意云尔。”</p><p>
于冰道：“合观诸作，心悦神移，信乎曹子建之才止八斗，而先生之才已一石矣。”先生乐极，又要取他的著作教于冰看。于冰道：“小生连日奔波，备极辛苦，今承盛情留宿，心上甚是感激。此刻已二鼓时候，大家歇息了罢，明早也好上路。”先生道：“予还有古诗、古赋、古文，并词歌。引、记、四六、传、跋、策论等类，正欲与年台畅悉通宵，闻君言，顿令人一片胜心，冰消瓦解。”于冰道：“先生妙文，高绝千古，小生恨不能夜以继日的捧读。然观止矣，日后若有相会的日子，再领教罢。不知今晚就与先生同榻，或另有房屋？”先生怒道：“富贵者骄人乎？贫贱者骄人乎？今文兴方浓，而骤拒人欲睡，岂非犬之性异牛之性，牛之性异人之性乎！”于冰大笑道：“小生实疲困之至，容俟明早请罪何如？”先生道：“宰予昼寝，尚见鄙於圣门。子年未四十，而昏惰如此，则后生可畏者安在？”于冰见他神色俱厉，笑说道：“先生息怒。非是冷某不爱读先生佳章，奈学问浅薄，领略不来，烦先生逐句讲说，诚恐过劳。”</p><p>
先生听见要看他的文字，又怕劳他讲解，且语言甚是温和，自己想了想，是错怪人了，立即回转怒面，笑说道：“适才冒渎，年台幸勿介意。学不厌，教不倦，予与孔子先后有同心也。言罢，又向牛皮匣中取出四大本，每本有八寸余宽，六寸余厚。于冰暗笑道：“这四大本，不下数十万言，都不知胡说的是些什么？”于冰接过来掀看，见头一本是赋。第二本是五、七言律并绝句，第三本是杂著：四六、词歌、古文之类，第四本通是古风，长篇短作不等。猛看见一题，不禁大惊大笑道：“此开辟以来未有之奇题也。”原来是一首古风，上写道：</p><p>
臭屁行</p><p>
屁也屁也何由名？为其有味而无形。臭人臭已凶无极，触之鼻端难为情。我尝静中溯屁源，本於一气寄丹田。清者上升浊者降，积怒而出始呜咽。君不见妇人之屁鬼如鼠，小大由之皆半吐，只缘廉耻重於金，以故其音多叫苦。又不见壮士之屁猛若牛，惊弦脱兔势难留，山崩峡倒粪花流，十人相对九人愁。吁嗟臭屁谁作俑？祸延坐客宜三省。果能改过不号G，也是文章教尔曹，管教天子重英豪。若必宣泄无底止，此亦妄人也已矣。不啻若自其口出，予惟掩鼻而避耳。呜呼！</p><p>
不毛之地腥且膻，何事时人爱少年？请君咀嚼其肚馔，须知不值半文钱。</p><p>
于冰一边看，一边笑的浑身乱战，看完，拍手大笑道：“先生风花雪月四诗虽好，总要让此首为第一，真是屁之至精而无以复加者。且将杜撰二字改为肚馔，巧为关合，有想入非非之妙，敬服敬服。”先生见于冰极口的赞扬，喜欢的挝耳挠腮，指着臭屁诗道：“此等题最难着笔，不是老拙夸口说，如年台等少年，只怕还梦想不到；总能完篇，亦不能如此老卓。”于冰又大笑道：“信如先生言，实一句一字也做不出。”先生得意之至，把两只近视眼，笑的只有一线之阔，掀着胡子说道：“年台见予屁诗，便目荡神移如此；若读予屁赋，又当何如？“于冰惊笑道：“怎么一诗犹不足以尽其辜，还有一屁赋么？越发要领教了。”先生笑嘻嘻将头一本拿起，先用苏州人读书腔口呻吟道：“年台实可造之人也，予不能韫椟而藏矣。”原来近视眼看诗文最费力，这先生将一本赋掀来掀去，几乎把鼻孔磨破，方寻得出来，付与于冰。于冰接来笑看，上写道：</p><p>
臭屁赋</p><p>
今夫流恶千古，书罪无穷者，亦惟此臭屁而已矣。视之弗见，听之则闻，多呼少吸，有吐无吞，厥本源於脏腑，仍作祟於幽门。其为气也，影不及形，尘不暇起，脱然而出，溃然而止，壮一室之妖氛，泄五谷之败馁，沉檀失其缤纷，兰麝减其馥郁。其为声也，非金非石，非丝非竹，或裂帛而振响，或连珠而叠出，或哑哑而细语，或咄咄而疾呼，或为唏、为咦、为呢喃、为叱咤、为禽啼兽吼百怪之奇音。在施之者，幸智巧之有余；而受之者，笑廉耻之不足。其为物也，如兽之猿，如鸟之鸱，如黍稷之稂莠，如草木之荆棘。拟以罪而无可拟，施以刑而刑无可施。其为害也，惊心振耳，反胃回肠，虽亦氤而亦氲，实无芬而无芳，变山珍海错之味，污商彝夏鼎之光。绣]锦服，掩其灿烂；珠宫见阙，晦其琳琅。凡男妇老幼，中斯毒者，莫不奔走辟易，呕吐狼藉。所谓臭人臭己，而无一不两败俱伤者也。呜呼！天地为护兮，造化为工；阴阳为炭兮，万物为铜。乃如之人兮，亦窃效其陶熔，以心肺为水火兮，以肝木为柴薪，以脾土为转运兮，以谷道为流通。酿此极不堪之毒蛊兮，使吾掩鼻而莫测其始终。已矣乎！蛟窟数寻，可覆之以一练，雄关百仞，可封之以一丸。惟此孔窍，实无物之可填。虽有龙阳豪士，深入不毛，然止能塞其片刻之吹嘘，而不能杜其终日之呜咽。宜其坏风俗，轻典礼，乱先王之雅乐，失君子之威仪。侮其所不当侮之人，而放於所不当放之时，又谁能禁其耸肩掇臀，倒悬而逆施哉！予小子继苏，学宗颜、孟，德并朱、程，接斯文於未坠，幸大道之将行，既心焉乎贤圣，自见异而必攻。爰命子弟，并告家兄，削竹为梃，截木为钉，梃其已往，钉其将萌。勿避薰蒸而返旆，勿惊咆哮而休兵。自古皆有死，誓与此臭屁不共戴日月而同生。</p><p>
于冰看毕，又复大笑道：“先生之於文，可谓畅所欲言矣。通篇精义层出，其妙莫可名状。能做此等题，不穷，学问要算典博的了。只是以接续道统之人，而竟拚命与一臭屁作对，似觉太轻生些。况天地间物之可入吟咏者极多，何必定注意在臭屁二字？一诗不足，又继之一赋，这是何说？”先生抚膺长叹道：“继苏也幸，苟有过，人必知之矣。予本意实欲标奇立异，做古今人再不敢做之题。今承规谏，自当书绅。”</p><p>
于冰又随手掀看，内有《十岁邻女整寿赋》、《八卦赋》、《汉周仓将军赋》，又隔过二十余篇掀看，有《大蒜赋》、《碾磨赋》、《丝瓜喇叭花合赋》，再向后看，见人物、山水、昆虫、草木，无所不有，真不知费了多少年功夫。又见一《畏考秀才赋》，正要看读，先生道：“汝曾见过《离骚》否？”于冰道：“向曾读过。”先生道：“《离骚》变幻瑰异，精雅绝伦，奈世人止读《卜居》、《渔父》等篇，将《九歌》、《九章》许多妙文，置之不顾。予前《臭屁赋》，系仿时作，此篇系仿古赋。盖近今赋体，富丽有余，而骨气不足，汝试读之，则珠盘鱼目，可立辨矣。”于冰笑了笑。</p><p>
畏考秀才赋</p><p>
恨天道之迫厄兮，何独恶乎秀才。釜空洞而米罄兮，拥薄絮而无柴。遭鼠辈之秽污兮，暗呜咽而谁语？夜耿耿而不寐兮，魂营营而至曙。奈荆妻之如醺兮，犹拉扯乎云雨。力者予弗及兮，说者吾不闻。日嗷嗷而待哺兮，传文宗之戾止。心辘轳而上下兮，欲呼天而吁地。神倏忽而不反兮，形枯稿而似猴。内惟省夫八股兮，愧只字之不留。祝上帝以活予兮，澹杳冥而莫得。闻青丝之可缢兮，愿永风乎遗则。复念少子而踟躇兮，且苟延以去。倘试题之可通套兮，予权从群英而娱戏。恨孟氏之喋喋兮，逢养气之一章。心摇摇如悬旌兮，离人群而遁r。旋除名而归里兮，亲朋顾予而窃笑。何予命之不辰兮，室人交谪而叫号。舍清泪而予户兮，怅怅乎其何之？睹流水之恍恍兮，羡彭咸之所居。乱曰：才不充兮命不寿，予何畏惧兮，乃龟回而蛇顾。飘然一往兮，还吾寄。灵其有知兮，为鬼厉。</p><p>
于冰看完，正色道：“二赋比前四诗，字句还明显些。先生既爱古赋，《离骚》最难取法，可将《赋苑》并《昭明文选》等书，择浅近者读之，还是刻鹄不成类鹜之意。”先生变色道：“是何言欤？是何言欤！汝将以予赋为不及《离骚》耶？”于冰道：“先生赋内，佳句最多，可许有古赋之皮毛，若必与《离骚》较工拙，则嫩多矣。”先生听罢，将桌子用双手一拍，大吼道：“汝系何等之人，乃敢毁誉今古，藐视大儒。吾赋且嫩，而老者属谁？今以添精益髓、清心健脾之谷馍馍，饱子无厌之腹，而胆敢出此狂妄无良之语，轻败名贤，此耻与东败于齐、南辱于楚何异？”这先生越说越怒，将自己的帽子挝下来，向炕上用力一摔，大声吆喝道：“汝将以予谷馍馍为盗跖之所为耶？抑将以予地为青楼、旅馆，任人出入耶？”于冰笑道：“就是说一嫩字，何至如此？”先生越发怒坏，指着于冰的眼睛说道：“子真不待教而诛者之人也。此刻若逐你於门墙之外，有失我不欲人加我之意。然吾房中师弟授受，绍闻知见知之统，继惟精惟一之传，岂可容离经叛道辈，乱我先王典章！”急唤众学生入来，指着于冰说道：“此秀才中之异端也，害更甚杨、墨。本应尔等鸣鼓而攻，但念在天色甚晚，姑与同居中国，可速领他到西边小房内去。”于冰见先生怒不可解，自己也乐得耳中清净，向先生举手道：“明日早行，恐不能谢别。”先生连连摆手道：“彼恶敢当我哉！”</p><p>
于冰跟了学生到西小房内，见里面漆黑，又着实阴冷，出门人亦说不得，就在冷炕上和衣睡去。只到日光出时才起来，站在院中，着一个学生入房说告辞的话。等了一会，猛听得先生房内，叮叮当当，敲打起来，也不知他敲打的是甚么东西。只听得先生口内作歌道：</p><p>
嗟彼狡童，不识我文。维子之故，使我损其名。</p><p>
听得叮叮叮，当当当，打了几下，复歌道：</p><p>
嗟彼狡童，不识我诗。维子之故，使我有所思。</p><p>
又叮叮当当敲了几下，歌道：</p><p>
嗟彼狡童，不识我赋。维子之故，使我气破肚。</p><p>
又照前敲打了几下而止。于冰听罢，忍不住又笑起来。少刻，那学生出来说道：“我先生不见你，请罢。”于冰笑的走到街上，忽见一学生赶来，说道：“你可知道我家先生作用么？昔孺悲欲见孔子，孔子不见，取瑟而歌。我先生虽无瑟，却有瓦罐。今日鼓瓦罐而歌，亦孔子不见孺悲之意也。我先生怕你悟不及此，着我赶来，说与你知道。”于冰大笑道：“我今生再不敢见你先生了。”说罢又复大笑，向西行去。正是：</p><p>
凶至大虫凶极矣，蝎针蜂刺非伦比。</p><p>
腐儒诗赋也相同，避者可生读者死。<p>
</div>
<div class="mingzhuPage"><a href='7341.html'>【上一篇】</a> <a href="index.html" title="绿野仙踪" class="returnIndex">【回目录】</a>
<a href='7343.html'>【下一篇】</a> </div>
<div class="line"></div>
<div class="con2" id="con2"><script type="text/javascript">push168("mybottom");</script></div>
<div class="kind"> <h2>推荐阅读</h2> </div>
<div class="index_list">
    
     <a href="../liaozhaizhiyi/index.html">&middot;聊斋志异</a>
    
     <a href="../liaozhaizhiyiwenbaiduizhao/index.html">&middot;聊斋志异文白对照</a>
    
     <a href="../liaozhaizhiyibaihuawen/index.html">&middot;聊斋志异白话文</a>
    
     <a href="../fengshenyanyi/index.html">&middot;封神演义</a>
    
     <a href="../shanhaijing/index.html">&middot;山海经</a>
    
     <a href="../shanhaijingbaihuawen/index.html">&middot;山海经白话文</a>
    
     <a href="../jigongquanchuan/index.html">&middot;济公全传</a>
    
     <a href="../huanzhongyou/index.html">&middot;幻中游</a>
    
     <a href="../dongyouji/index.html">&middot;东游记</a>
    
     <a href="../jiaoyepa/index.html">&middot;蕉叶帕</a>
     
</div>
<div class="con3" id="con3">
  <script type="text/javascript">push168("image3");</script>
</div>
<script src="https://aaoe.github.io/templets/css/my1.js" type="text/javascript"></script>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
	}) 	
</script>
<div class="search searchfoot">
    <form  target="_blank" name="f2" action="https://aaoe.github.io/cse/search">
        <input type="hidden" value="7520588606970330124" name="s">
        <input type="hidden" value="" name="nsid">
        <input autocomplete="off" maxlength="25" value="" id="kw2" name="q"  class="searchInput s_ipt">
        <input type="submit" class="searchBtn" value="搜索"  id="su" />
        <select name="searchtype" class="search-option" id="search-option" style="display:none;">
            <option value="title" selected='1'>检索标题</option>
             <option value="titlekeyword">智能模糊</option>
         </select>
    </form>
</div>
<div class="bot"><a href="../../index.html">古典小说</a>|<a href="https://aaoe.github.io/shige/">唐诗</a>|<a href="https://aaoe.github.io/songci/">宋词</a>|<a href="https://aaoe.github.io/jingbu/">经部</a>|<a href="https://aaoe.github.io/shishu/">史书</a>|<a href="https://aaoe.github.io/zibu/">子部</a>|<a href="https://aaoe.github.io/cifu/">辞赋</a>|<a href="https://aaoe.github.io/yuanqu/">元曲</a> </div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>


</div>
<span style="display:none;">
<script>
var _hmt = _hmt || [];
(function() {
  var hm = document.createElement("script");
  hm.src = "../../../../hm.baidu.com/hm10d6.js?dc0cf2a0b65b7ab8ee179596732b745a";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
</span>

</body>

<!-- Mirrored from https://aaoe.github.io/gudianxiaoshuo/shenmo/lvyexianzong/7342.html by HTTrack Website Copier/3.x [XR&CO'2014], Sat, 12 Oct 2024 12:00:19 GMT -->
</html>



