<!DOCTYPE HTML>
<html>

<!-- Mirrored from https://aaoe.github.io/gudianxiaoshuo/shenmo/yuzhaoxinzhi/108222.html by HTTrack Website Copier/3.x [XR&CO'2014], Sat, 12 Oct 2024 12:00:22 GMT -->
<head>
<meta charset="gb2312">
<title>卷五_玉照新志</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<meta http-equiv="Cache-Control" content="no-transform" />
<meta http-equiv="Cache-Control" content="no-siteapp" />
<meta name="MobileOptimized" content="width"/>
<meta name="HandheldFriendly" content="true"/>
<meta http-equiv="X-UA-Compatible" content="IE=Edge,chrome=1" /> 
<script src="../../../js/jquery.js" type="text/javascript"></script>
<script src="../../../js/pc.html" type="text/javascript"></script>
<script src="../../../js/mpp168.js" type="text/javascript"></script>
<link href="../../../css/wap2011.css" rel="stylesheet" type="text/css" />
<link rel="canonical"  href="https://aaoe.github.io/gudianxiaoshuo/shenmo/yuzhaoxinzhi/108222.html">
</head>
<body class="body">
<div class="mtop"> <a href="https://aaoe.github.io/" class="mindex"><img src="../../../images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> ・ <a href="index.html">玉照新志</a></i></div>
  <span class="mmenu" id="mmenu"><img src="../../../images/mmenu.png" alt="目录" /></span> </div>
<div class="mnav" id="mnav">
 <a href='https://aaoe.github.io/'>首页</a> <a href="../../index.html">古典小说</a> <a href="https://aaoe.github.io/shige/">唐诗</a> <a href="https://aaoe.github.io/songci/">宋词</a> <a href="https://aaoe.github.io/jingbu/">经部</a> <a href="https://aaoe.github.io/shishu/">史书</a> <a href="https://aaoe.github.io/zibu/">子部</a> <a href="https://aaoe.github.io/cifu/">辞赋</a> <a href="https://aaoe.github.io/yuanqu/">元曲</a> 
</div>
<div class="search searchtop">
  <form  target="_blank" name="f2" action="https://aaoe.github.io/cse/search">
    <input type="hidden" value="7520588606970330124" name="s">
    <input type="hidden" value="" name="nsid">
    <input autocomplete="off" maxlength="25" value="" id="kw2" name="q"  class="searchInput s_ipt">
    <input type="submit" class="searchBtn" value="搜索"  id="su" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>


<div class="daohang" id="daohang"><strong>位置:</strong><a href='https://aaoe.github.io/'>主页</a> > <a href='../../index.html'>古典小说</a> > <a href='../index.html'>神魔志怪</a> > <a href='index.html'>玉照新志</a> > </div>
<div class="con1" id="con1"><script type="text/javascript">push168("mytop");</script></div>
<div class="kind">
    <h1 class="h11">卷五</h1>
</div>
<div class="mingzhuPage mingzhuPage1"><a href='108221.html'>【上一篇】</a> <a href="index.html" title="玉照新志" class="returnIndex">【回目录】</a>
没有了 </div>
<div class="articleContent" id="articleContent">
    <p>○第五卷</p><p>秦桧既杀岳氏父子，其子若孙皆徙重湖闽岭，日c钱米以活其命。绍兴间，有知名士知漳州者，建言：“叛逆之后不应存留，乞绝其所急，使尽残年。”秦得其牍，令札付岳氏知而已。士大夫为官爵所钓，用心至是，可谓“狗彘不食其余”矣。不欲显言其姓名，以为荐绅之玷。</p><p>明清前志纪孙仲益童子之年对东坡先生之句，始得之仲益之从子长文，云其家世居毗陵之洛社，盖仲益之先人教村童于市中，东坡元v四年自禁林出牧杭州时也。案仲益以辛酉生，是年八岁矣。近观周益公仲益之集序云，得之于葛常之立方所著《韵语<u>十</u><u>十</u>秋》，且辨之云：东坡自南海归时，仲益已年二十一矣，当是元丰乙丑自汴过常州时。东坡自黄州内徙，未始至洛社，而海南归，终于毗陵。由是而知葛、周二说皆非，当以长文之言为正也。</p><p>东坡先生南迁北归，次毗陵时，久旱得雨，有里人袁点思与有一绝云：青盖美人回凤带，绣衣男子返云车。上天一笑浑无事，从此人间乐有余。书以呈东坡。坡大喜，为之重写，且以手柬褒之。至今袁氏刻石藏于家。点字思与，后登第，仕至朝请大夫，以名字典郡云。〔“字”字疑讹〕</p><p>仲弥<u>十</u>性<u>十</u>并，淮上知名士也。登第之后，诸侯<u>十</u><u>十</u>交<u>十</u><u>十</u>辟，久之，得通判湖州。杨娼韵者，以色艺显名一时，弥<u>十</u>性<u>十</u>惑之，誓与偕老。韵以诞日尝作醮供，弥<u>十</u>性<u>十</u>为代作醮词云：身若萍浮，尚乞怜于尘世；命如叶薄，敢祈v于元穹。适届生初，用输诚曲。妾缘业如许，流落至今。桃李半残，何滋于苑囿；燕莺己懒，空锁于樊笼。只影自怜，寸心谁亮？香炉经卷，早修清净之缘；歌扇舞衫，尚挂平康之籍。伏愿来吉祥于天上，脱禁锢于人间。改往修来，收因结果。辟r织屦，早谐夫夫妇妇之仪；堕珥遗簪，永脱暮暮朝朝之苦。人之所愿，天不可诬。仲杨故事虽甚亲切，然黩穹甚矣，寻即俱去。适王承可a为郡守，与之启云：方将歌别驾之功，闻已泛扁舟而去。已而兴大狱，弥<u>十</u>性<u>十</u>坐废二十余年，逮秦桧殂，始获昭雪。继而入丞光禄，出守蕲春，以疾终于淮东仪幕。</p><p>嘉v末，有人携一巨鱼入京师，而能人言，号曰海哥，f耀于市井间。豪右左戚争先快睹，亦尝召至禁中。由是缠头赏赉，所获盈积。常自声一辞云：海哥风措。被渔人下网打住。将在帝城中，每日教言语。甚时节、放我归去？龙王传语，这思量你，千回万度。螃蟹最j惶，鲇鱼尤忧虑。李氏园作场，跃入池中，不复可获。是岁，黄河大决，水入都门，坏民室宇数百家。已而昭陵升遐。</p><p>熙宁辛亥壬子闻武侯李〔“闻”疑“间”之误，又明本“李”作“事”〕，忘其名，以供奉官为衡州管界巡检。一日，捕盗入九疑山，深历岩洞，人迹罕到，忽瞻绝岭，路穷不可上。徘徊民舍，遥见岭中间有青烟一点，了然可辨。指以示村民，云：居常见之，但不知为何人所燎，樵夫牧子皆不能到也。李侯识其处，归以告同姓李君彦高者。李君业文，志未就，尝以养生不死为意，每闻有方士异人，必访之，与游处者皆此类，恨未有得也。闻侯言，颇喜。即裹粮，假侯所与同行从者一人，往诣之。至其所，则独寻路望青烟处，攀缘藤而上，危备历。忽得平地，有草堂三数间。叩门而入，见一老人燕坐其中。忽睹李君，惊相谓曰：何为至此？此非人迹可到也。李揖前，叙以久慕仙道，闻所闻而来。老人笑揖，与之坐。李问老人姓名。曰：吾唐末人，因离乱避世，隐历名山，来此亦三五十春秋矣。姓邢氏，名字不必问，吾亦不欲闻于世。李意其为邢和璞，问之。则曰：非也。因问李曰：吾避世久，不接人事，闻今国号宋，不知天子姓氏，传代几叶，年号谓何？又指面前二小池，仍有竹筒作刻漏状，曰：从来甲子日辰，吾尽知之今日乃何日。所不知者国姓、年号耳。李因尽告以熙宁天子姓号，传序年月。仙老颔之而已。李又问：仙翁居此既久，曾略下山乎？曰：从来此，凡三因取水到半山下，他时未尝出也。因叩以仙经道术要诀。则曰：此当修养自到，难以口耳传授。但以修心治<u>十</u>性<u>十</u>，凡为人伦、慈<u>十</u>爱<u>十</u>、忠孝事告之。李不得问，粮尽乃归。又数日，即为五日粮裹之而去，复至其所。其人笑喜问劳，李遂留五日。复叩之，则告以吐纳炼养之事。每坐语倦，则援瑟鼓之，其声韵非世间之音。李绝不能辨其曲<u>十</u>操<u>十</u>，但觉草堂中逡巡如惊雷怒涛之<u>十</u>声，既罢，而余韵不绝也。左右凡四窗，皆长。几上文史如世间书，李窃视之，皆墨字天篆古文，间以朱字，如刊正校雠者，李皆不能晓。五日粮尽，又归。归数日，又携五日粮以往，仙翁复笑延之如故，渐无间矣。李复叩之，遂以内丹真诀语之。李所说如此，恐其别有得，亦不传也。因谓李曰：吾以天上校对天书，自有程课，不须复来，恐妨吾事，吾亦不久徙居他处矣。李问以窗间道书。云；此皆仙房所著天上书，凡系仙籍，皆与分校勘。此吾所校，已则归之，别给他书也。因赠李十二诗，临行又书一绝，皆天篆古文，李初莫能识。其后竟不复往，莫知所之也。李得诗凡与同志或吾徒中善隶篆者讨寻十八年，方尽识十三篇，遂以传世。李今在衡、汾、湘间，颇有所得，但人无知者耳。罗君言如此。罗善篆，亲授于李君天篆本摹之，许他时见赠，因默记十三篇，手录示予，云：此湘潭罗仲卫所记云。诗列于后。</p><p>其题云《诗赠晚学李君》</p><p>虚皇天诏下仙家，不久星横借客槎。壁上风云三尺剑，林前龙虎一炉砂。</p><p>行乘海屿千年鹤，坐折壶中四季花。为<u>十</u>爱<u>十</u><u>十</u>符问玄义，更随骊海入烟霞。</p><p>久掩山斋看古经，但矜猿鹤事高情。炉中且喜丹砂死，岩下近闻朱草生。</p><p>堪鄙尘寰驰妄理，莫教流俗听希声。清溪有路无人识，独弄沧<u>十</u>浪<u>十</u>一濯缨。</p><p>诘曲川原几里深，偶寻岩壑在前林。长怀万古典坟乐，果称几年泉石心。</p><p>将著道经延白日，偷收岩药化黄金。山中欲访逍遥客，为报白云深处寻。</p><p>人稀境静绝尘埃，野客寻源或到来。怪石结成真洞府，乱山堆就假楼台。</p><p>久穷至理难期老，独放真机学未该。得共山翁话虚寂，不妨岩下且徘徊。</p><p>翠微堆里隐云烟，石拥藤萝小<u>十</u>洞天。常篆丹符驱木魅，每呼山鬼汲溪泉。</p><p>养成玉座千年石，炼过河车九转铅。记得潜虚真伴侣，出门争赠买山钱。</p><p>秋景澄清物象希，山家沉寂俗难齐。常听岭瀑连云泻，时有林猿隔岫啼。</p><p>月黑笈明灵武动，夜寒囊破蹇驴嘶。收身已脱人间世，赢得烟萝在处题。</p><p>丹雄初伏柜方灵，万里蓬壶第一程。神室不封添夜火，金砂新浴炼真形。</p><p>稚川箧里藏丹诀，鸿宝方中检药名。既得仙人小龙虎，便寻根本到长生。</p><p>旋滴岩头石里泉，研p将点洞灵篇。只看壁外数千卷，胜走人间三百年。</p><p>何事役心求妙友，便须穷理到真仙。竹关松径逍遥境，雅使山翁悠意眠。</p><p>眼前龙虎实纷纭，说破丹砂世莫闻。故脱<u>十</u>衣冠寻旧隐，便将猿鹤入深云。</p><p>闲编野录前朝事，静校仙经古篆文。满腹分明惟自识，尘寰谁认紫<u>十</u><u>十</u>君？</p><p>无言隐几闭松扃，万古襟怀独自灵。笔研特铺三卷篆，弹冠尝动一簪星。</p><p>青童去撅南山X，野客来寻北帝经。天道不须窥牖见，满门山岳自青青。</p><p>山家何物是知音，也胜人间枉用心。学就万年龟喘<u>十</u>息，<u>十</u>习<u>十</u>成千岁鹤呻<u>十</u>吟。</p><p>冲和久养通灵兽，关节常调不死禽。独对翠微谁更问，鼎分三足伴光<u>十</u><u>十</u>。</p><p>世事功名不足论，好乘年少入真门。浑如一梦庄仙蝶，况是千年柱史孙。</p><p>须向黄庭分内外，不<u>十</u><u>十</u>交<u>十</u><u>十</u>周易秘乾坤。他年陵谷还迁变，家住蓬瀛我尚存。</p><p>外一绝云：</p><p>日转蓬窗影渐移，罗浮旧隐别多时。瀛州伴侣无消息，风撼岩前紫桂枝。</p><p>靖康元年，金人初犯京师，种师道为宣抚使，李伯纪以右丞为亲征行营使。伯纪命大将姚平仲谋劫贼寨，数日前，行路皆知之，敌先为备。初出师，以为功在顷刻，令属官方允迪为露布。忽报失利，上震惊，于是免伯纪，师道亦罢，复建和议。汪彦章《靖康诏旨》云方会之文，非也。今列于后：</p><p>臣闻天生五材，自古无去兵之理；武有七德，圣王以保大为先。盖中国之抚四夷，犹上穹之统群物，必春生而秋杀，当仁育而义正。故黄帝神灵，爰亲征于涿鹿。高宗嘉靖，尚远克于鬼方。夏禹舞乾而格有苗，周宣饰车而伐N狁。著在前籍，蔚为显庸。矧当真人之勃兴，端慎昌时之全盛。蠢尔羯寇，乾于天诛。猛将如云，愤四郊之多垒；元甲耀日，赫一怒以安民。爰铺张于洪休，以明示于德意。恭惟皇帝陛下，勇由天锡，圣本生知。挺表正万邦之资，擅冠带百蛮之势。《春秋》书王者大一统，会兹御极之年；夷狄闻中国有至仁，盍效充庭之贡。顾肃慎之末裔，为女真之小邦。宜修献之恭，自甘张革之陋。乃连叛将，共纵野心。始盗燕云之七州，旋陷F邢之两郡。敢u天险，径窥日畿。负上皇不赀之异恩，恣其悖侮；意天朝久安而弛备，可以凭陵。骤驱羊群，辄攻雉堞。注飞矢以如雨，仅此射天；倚长梯而侵云，难于超海。尽矣豺狼之技，屹然金汤之雄。少却阵以暂休，假请和而骄索，求五府巨储之金帛，割三镇难捐之土疆。且质宰臣，仍要帝弟。惟兼忧外夷之生命，深轸渊衷，而曲从近弼之远猷，勉徇溪欲。其金贼谓我怯懦，愈怀贪婪。敛重赂而弗厌，散轻兵而益骋。蹈籍我郡县，惊扰我辅邑，虏掠我人民，Ｈ廖遗Ｂ怼７V取货，增盛怒于田单；髡发为兵，渺长思于管仲。神夺其魄，肆眈荒<u>十</u>H<u>十</u>，罪通于天，决取殄灭。特游魂于死地，似绝命于归途。可破之形，有识共见。臣恪遵睿训，大整军容。近越三旬之间，式备六师之众。威名有素，敢期草木之能知〔明本“知”作“兵”〕；号令所加，庶几旗帜之改色。数出<u>十</u>精<u>十</u>锐，分据要冲。拥旄之宿将鼎来，勤王之勇士雾集。正月某日，某官种师道统若干人来；某日，某官姚平仲统若干人来；某官种师中统若干人来，（诸处将兵，排日以列于此，以夸大之。）各怀义概，愿净妖氛。奋不顾身，古之名将弗过;前无横阵，誓难与贼俱生。驰逐<u>十</u>习<u>十</u>而进止闲，约束明而申令熟。御得其道而咸作使，虑善以动而惟厥时。以战，谁能御之；有礼，其可用也。筹运玉帐，无亡矢遗之劳；气吞沙场，断匹马奇轮之返。二月一日，计议已定，部分最严。是夜子时，遣范琼领二千骑，衔枚而西，斫营以入，致群贼之自扰，引大兵而夹攻、杀气乾霄，呼声动地。臣于是时，躬帅禁旅，嗣承德音，出荣德门至班荆馆，既亲行阵而督战，亦度缓急以济师。蜚廉效灵，鼓疾风而向敌，回禄助顺，扇烈火以燎原。天道甚明。人心争奋。埽窟<u>十</u>穴<u>十</u>之盘结，变灰烬于须臾。臣又分兵以解范琼之围，遣骑以助平仲之进。疾如破竹，顺若建瓴。日逐<u>十</u>温<u>十</u>禺，已示染锷衅鼓之状。单于行说，将罹系颈笞背之刑。观获丑之继来，信犁庭之可待。其金贼道穷矢尽，粮绝人饥，走未囗于白驼〔四库本作“走尚占于即禽”〕，斗犹同于困兽。三日卯时，出师而载战，围贼垒者数重。士怒益张，马逸不止。竞执讯而折馘，纷蹀血而履肠。其日午时，某人先遣卫兵三百，易皇弟康王从行之人，出金贼不意，挟康王上马，由某门以归。众智同符，神谋间发。全棠棣之<u>十</u>爱<u>十</u>，副n_之求。子仪见虏之诚，斯焉可拟；平原归赵之计，彼若亡奇。其日申时，某人手刃金贼太子，某人擒获叛将药师。剿厥渠魁，垂街张不漏之网；生致反虏，下吏责未酬之恩。凶徒溃而冰消，余众惊而鸟散，亟加追蹑，宁俾逋逃。宝货具存，荀息讵惭于马齿；武威方用，苌弘未议于虎皮。遂收十全之功，何谢八先之略。臣载惟上帝以儆晋佑宋，睿主以昌唐应天。日表龙姿，夙膺神与之异；风声鹤唳，助成师至之威。岂容小丑之迷e，未知初政之<u>十</u>精<u>十</u>厉，临事而惧，虽有在庭之合辞；惟断乃成，尽出当<u>十</u><u>十</u>之独运。果因多算，遂奏肤功，挽天河以洗甲兵，裂属国而夷l谷。受命清庙，方定谋以出征；饬喜端门，俄大献而奏凯。火通甘泉而启文帝，骑至渭水而激太宗。故知王业之难，允发天颜之喜。折随何而置酒，效岂专于用儒；贺小白而举觞，请无忘于在莒。臣猥参迩列，愧乏长才。圣谟洋洋，上A新书之妙；虎臣矫矫，旁资群策之良。不敢贪天以为功，正欲与众而偕乐。臣无任瞻天望圣、踊跃庆快之至，谨差某官，奉露布以闻。</p><p>建炎己酉春，康志升允之帅浙西，辟先人入幕府。时高宗皇帝六飞南幸，先人揣知金敌之乱未已也，辞之。临行，移书志升，乞备西境，言极激切。是冬，敌骑果至，取道之境，悉如先人之言。今载于后：</p><p>某闻及其时而弗思，思之而不及，此天下事所以大坏而不可救药也。先事而图者，非利害有以见于外，英明有以主于内，则丝纷满前，一是一非，何以适从。此贱子辄献瞽言，冀于信察也。自以蒙名公殊遇有日矣，宾筵初启，首蒙辟置，恩德重大，非特一己知之，士大夫传以耸<u>十</u>动也。昨辞去属邑，不以为忤，未忍默默以负于门下也。切惟朝廷以钱塘重镇、东南要冲控扼之地付于左右，拊绥制、置重任、兼而有之。明公虔奉睿意，令以威驾，风驰电驶，惩恶护善，百废俱起。千里之间，歌颂载涂，杭民图像以事，晨炷香如供佛、事父母。明公既保令名而与俱矣，则图惟厥终，所谓公之安危即国家之安危，其可忽哉！某仕于此，为日滋久，览观山川，考验图史，辄有以为耳目之助，而非苟然也。杭州在唐，繁雄不及姑苏、会稽三郡，因钱氏建国始盛。请以其西境言之：北有常润，下连大<u>十</u>江<u>十</u>，浙西观察使治所在京口，盖相距数百里形势也。其东沧溟，虽海山际天，风涛豪壮，然海门中流至浅狭，不可浮大舟，匪夷狄能窥。其南则浙<u>十</u>江<u>十</u>以限吴越。惟州西境无大山长川，虚怯可虞。钱H本临安人，始因宣歙群盗，米直曹师雄作乱，自乡里起兵，保有临安，人始因余姚，至败黄巢于八百里，威名益振，遂分建八都于两境，<u>十</u>精<u>十</u>兵各千人，互相策应。新城县圣安都，杜守之；富<u>十</u><u>十</u>县静<u>十</u>江<u>十</u>都，闻人宇守之；临安县石镜都，董昌守之；余杭县龙泉都，凌大举守之；盐官县海昌都，则徐友及；北关镇则刘孟容；临平镇则曹信；浙<u>十</u>江<u>十</u>镇则阮结。又置都知兵马寨于龙泉、临安以为援。建八都堂于府第，日与宾幕聚议。至建霸府也，累世皆大兴佛寺于西湖，匪特祈福为观美而已，实据诸峰之险为候望也。结婚宣歙节度使田f，犄角以备<u>十</u>江<u>十</u>南李氏。盖钱H本临安人，又立功起于西境，故知此形势为尽，惟能保其西境。由今观之，今昔虽异，利害一同。自余杭龙泉无五十里，地名霍山，平路如砥，可径抵城下。龙泉拒安吉、广德甚迩。今日议者，惟于苏润二州，置帅宿兵，不知西境乃先务也。某愚吖计，万一敌骑过<u>十</u>江<u>十</u>，金陵不可攻，豕突直抵安吉、广德，以摇钱塘，则数百里响动，是邦危矣。伏望台慈，察一方之利害，从邦人之至愿，考八都旧迹，别行措置，闻诸朝廷，使金陵、宣、歙与我相为表，出兵据险守要，事无不济。余杭、临安两邑土豪，比诸县最为骁锐，择其守令，例假一官以鼓舞之，使扼其要路，逾于金汤之固矣。某少游蒲中，观唐睢<u>十</u><u>十</u>画像，私切叹曰：此眉宇英威凛然，真足以定睢<u>十</u><u>十</u>矣，况其胸中哉！今明公文武忠孝，屏翰王室，保斯人以更生，又朝奏夕下，与圣旨相唯诺，何惜建此于朝，而始终钱塘之人也。张睢<u>十</u><u>十</u>守一城，捍天下以蔽遮<u>十</u>江<u>十</u>淮，沮遏贼势。今皇舆新渡浙<u>十</u>江<u>十</u>，明公能自此郊大振军声，连络<u>十</u>江<u>十</u>东，挫贼锋，使<u>十</u>胡<u>十</u>马不敢南牧。较事机轻重，张睢<u>十</u><u>十</u>何足道哉！有《守御图)一本，随以为献。犯分妄言，无以辞诛。或稍因闲暇，呼之使前，更毕其初说，又幸矣。</p><p>曾吉父早岁入馆，然平生不曾关，以故后来虽为监司、郡守，犹带权发遣也。囗囗如州资囗囗囗入纵有罢囗囗囗荐剡自若囗囗也。吉父为广西漕，尝举其属吏姓黄者，改官赴部。告行，忽启吉父云：“有一事久拟奉白，先生早往下关，于门生实有利害耳。”曾氏父子每与客言，以资一笑。徐敦立守滁<u>十</u><u>十</u>，有郡博士葛镇者，欲上书于朝，大诋王荆公，有云：“乞将王安石之亲<u>十</u><u>十</u>党<u>十</u><u>十</u>尽行窜谪，使天下后世以为邪说之劝。”以副本呈似敦立，敦立笑云：“度之斥谪不足道，然公却有利害。”镇询其说，敦立笑云：“度乃王氏婿，倘从公言，折了一纸举状矣。”镇赧然而退。二事特相类，慵侵云。</p><p>诗话云：“昭陵时，近臣赋诗，一联云：‘秦帝宫成陈胜起，明皇殿就禄山来。’或有谮于九重者，上览其首句云‘朱衣吏引上高台’，即不复视，天语以为器量如此，何足观耶？谤焰遂熄。”呜呼！昭陵岂不见全篇？倘尽以过目，则不可以回互矣。此尧舜之用心，宜乎享国长久。</p>
</div>
<div class="mingzhuPage"><a href='108221.html'>【上一篇】</a> <a href="index.html" title="玉照新志" class="returnIndex">【回目录】</a>
没有了 </div>
<div class="line"></div>
<div class="con2" id="con2"><script type="text/javascript">push168("mybottom");</script></div>
<div class="kind"> <h2>推荐阅读</h2> </div>
<div class="index_list">
    
     <a href="../liaozhaizhiyi/index.html">&middot;聊斋志异</a>
    
     <a href="../liaozhaizhiyiwenbaiduizhao/index.html">&middot;聊斋志异文白对照</a>
    
     <a href="../liaozhaizhiyibaihuawen/index.html">&middot;聊斋志异白话文</a>
    
     <a href="../fengshenyanyi/index.html">&middot;封神演义</a>
    
     <a href="../shanhaijing/index.html">&middot;山海经</a>
    
     <a href="../shanhaijingbaihuawen/index.html">&middot;山海经白话文</a>
    
     <a href="../jigongquanchuan/index.html">&middot;济公全传</a>
    
     <a href="../huanzhongyou/index.html">&middot;幻中游</a>
    
     <a href="../dongyouji/index.html">&middot;东游记</a>
    
     <a href="../jiaoyepa/index.html">&middot;蕉叶帕</a>
     
</div>
<div class="con3" id="con3">
  <script type="text/javascript">push168("image3");</script>
</div>
<script src="https://aaoe.github.io/templets/css/my1.js" type="text/javascript"></script>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
	}) 	
</script>
<div class="search searchfoot">
    <form  target="_blank" name="f2" action="https://aaoe.github.io/cse/search">
        <input type="hidden" value="7520588606970330124" name="s">
        <input type="hidden" value="" name="nsid">
        <input autocomplete="off" maxlength="25" value="" id="kw2" name="q"  class="searchInput s_ipt">
        <input type="submit" class="searchBtn" value="搜索"  id="su" />
        <select name="searchtype" class="search-option" id="search-option" style="display:none;">
            <option value="title" selected='1'>检索标题</option>
             <option value="titlekeyword">智能模糊</option>
         </select>
    </form>
</div>
<div class="bot"><a href="../../index.html">古典小说</a>|<a href="https://aaoe.github.io/shige/">唐诗</a>|<a href="https://aaoe.github.io/songci/">宋词</a>|<a href="https://aaoe.github.io/jingbu/">经部</a>|<a href="https://aaoe.github.io/shishu/">史书</a>|<a href="https://aaoe.github.io/zibu/">子部</a>|<a href="https://aaoe.github.io/cifu/">辞赋</a>|<a href="https://aaoe.github.io/yuanqu/">元曲</a> </div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>


</div>
<span style="display:none;">
<script>
var _hmt = _hmt || [];
(function() {
  var hm = document.createElement("script");
  hm.src = "../../../../hm.baidu.com/hm10d6.js?dc0cf2a0b65b7ab8ee179596732b745a";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
</span>

</body>

<!-- Mirrored from https://aaoe.github.io/gudianxiaoshuo/shenmo/yuzhaoxinzhi/108222.html by HTTrack Website Copier/3.x [XR&CO'2014], Sat, 12 Oct 2024 12:00:22 GMT -->
</html>



