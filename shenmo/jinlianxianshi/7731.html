<!DOCTYPE HTML>
<html>

<!-- Mirrored from https://aaoe.github.io/gudianxiaoshuo/shenmo/jinlianxianshi/7731.html by HTTrack Website Copier/3.x [XR&CO'2014], Sat, 12 Oct 2024 12:00:20 GMT -->
<head>
<meta charset="gb2312">
<title>第二十三回　丘长春白云堂登真　纯阳子青霞洞留迹_金莲仙史</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<meta http-equiv="Cache-Control" content="no-transform" />
<meta http-equiv="Cache-Control" content="no-siteapp" />
<meta name="MobileOptimized" content="width"/>
<meta name="HandheldFriendly" content="true"/>
<meta http-equiv="X-UA-Compatible" content="IE=Edge,chrome=1" /> 
<script src="../../../js/jquery.js" type="text/javascript"></script>
<script src="../../../js/pc.html" type="text/javascript"></script>
<script src="../../../js/mpp168.js" type="text/javascript"></script>
<link href="../../../css/wap2012.css" rel="stylesheet" type="text/css" />
<link rel="canonical"  href="https://aaoe.github.io/gudianxiaoshuo/shenmo/jinlianxianshi/7731.html">
</head>
<body class="body">
<div class="mtop"> <a href="https://aaoe.github.io/" class="mindex"><img src="../../../images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> ・ <a href="index.html">金莲仙史</a></i></div>
  <span class="mmenu" id="mmenu"><img src="../../../images/mmenu.png" alt="目录" /></span> </div>
<div class="mnav" id="mnav">
 <a href='https://aaoe.github.io/'>首页</a> <a href="../../index.html">古典小说</a> <a href="https://aaoe.github.io/shige/">唐诗</a> <a href="https://aaoe.github.io/songci/">宋词</a> <a href="https://aaoe.github.io/jingbu/">经部</a> <a href="https://aaoe.github.io/shishu/">史书</a> <a href="https://aaoe.github.io/zibu/">子部</a> <a href="https://aaoe.github.io/cifu/">辞赋</a> <a href="https://aaoe.github.io/yuanqu/">元曲</a> 
</div>
<div class="search searchtop">
  <form  target="_blank" name="f2" action="https://aaoe.github.io/cse/search">
    <input type="hidden" value="7520588606970330124" name="s">
    <input type="hidden" value="" name="nsid">
    <input autocomplete="off" maxlength="25" value="" id="kw2" name="q"  class="searchInput s_ipt">
    <input type="submit" class="searchBtn" value="搜索"  id="su" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>


<div class="daohang" id="daohang"><strong>位置:</strong><a href='https://aaoe.github.io/'>主页</a> > <a href='../../index.html'>古典小说</a> > <a href='../index.html'>神魔志怪</a> > <a href='index.html'>金莲仙史</a> > </div>
<div class="con1" id="con1"><script type="text/javascript">push168("mytop");</script></div>
<div class="kind">
    <h1 class="h11">第二十三回　丘长春白云堂登真　纯阳子青霞洞留迹</h1>
</div>
<div class="mingzhuPage mingzhuPage1"><a href='7730.html'>【上一篇】</a> <a href="index.html" title="金莲仙史" class="returnIndex">【回目录】</a>
<a href='7732.html'>【下一篇】</a> </div>
<div class="articleContent" id="articleContent">
    <p><b class=maintext>第二十三回　丘长春白云堂登真　纯阳子青霞洞留迹</b></p><p>
词曰：</p><p>
我说的修道原由，不可闲游，不记春秋。急烹炼割欲断情，傍花随柳，默养勤修。聚三宝存无守有，擒六贼法令严收。不得拘留，终日无休。勿忘勿助，何喜何忧？（右调《折桂令》） </p><p>
却说丘真人将传戒律法传于赵道坚曰：“此戒法者，上志之人，动静语默，事事在道；行住坐卧，自然合仪。无戒可戒，无律可律，何用戒哉？中志之人，依戒而戒，以威仪教相行其外，以戒律宏愿镇其内，使其内外不敢妄动。初则勉强，习惯纯熟，终归自然。由戒生定，由定生慧。智慧滋生，情欲净尽，丹基筑矣；动静合仪，不失其道，仙品立矣。所谓戒者，止恶迁善，造福永命之大端也，后世不得不行。吾有索海市之诗偈五则付子。”偈曰： </p><p>
应天以实不以文，人间世事徒纷纷。一自元丰感灵应，百年异代殊无闻。山东安抚心好道，一过蓬莱问尝草。深期恍惚通仙灵，不见嘉祥棕怀抱。是时巨海风涛息，万里涵空衬天碧。天边和气生紫烟，海下群山削青壁。层城异木当头现，甲马神兵随后变。空幢幡盖出山巅，宝阁琼楼浮水面。参寥有若蓬莱宫，自移三山出海东。鹤驾飘飘近西岸，来向清时振道风。 </p><p>
那赵虚静受了戒法，拜谢师父。丘师复向众人道：“今吾门下，或有讲道论德，或修身炼性，或行功济世，或苦行积功，于道门中事，内外勾当之人悉俱。吾归无遗憾矣。” </p><p>
七月七日，大众请师上堂，丘师曰：“我九日上堂去也。”众门人留道：“请师住世再几年。众等感师庇荫，多增光辉。”丘师曰：“吾年八十矣。师兄弟们俱早已了道，待吾同去应诏，以应七朵金莲之数，不可强违也。汝等既有真志者，后会有期。背吾道者，终不能见吾矣。”语毕，凝神安坐，闭口不言。至初九日午饭上堂，留颂曰： </p><p>
生死朝昏事一般，幻泡出没水长闲。微光见处跳乌兔，元量开时纳海山。挥斥八肱如咫尺，吹嘘万有似机关。狂辞落笔成尘垢，寄在今人妄听间。 </p><p>
时坐宝光堂归真焉。此时，空中云鹤飞翔，白虹贯于林瑞，远近人民惊骇，万目共睹。异香数日不散。师前形容甚陋，及道果圆成，变为天人法相。众门人善士威集，四方道俗奔来，赴丧者有数万人众，哀恸闻者如丧考妣。 </p><p>
师住世八十载，弟子将师肉身殓葬于白云观，以缸坐之。师所著有《蟠溪鸣道集》及《西游记》等书行于世，复有宗派四十字流传于后，曰龙门派： </p><p>
道德通玄静，真常守太清。一阳来复本，合教永圆明。至理宗诚信，崇高嗣法兴。世景荣惟懋，希微衍自宁。 </p><p>
丘师葬后未几日，有人见于房山，衣冠如故。楚村奏丘长春之灵感默佑，元太宗褒赠长春演道主教大真人，命立像于墓上，世代香烟缭绕不辍。每至正月十九日圣诞之辰，香火愈觉炽盛，后人谓之燕九会，大会一十二日方止。每年春秋御祭，以酬其功。丘师门下弟子，不知其数，内有一十八人得其真传，最上者惟尹清和、赵虚静、王志明、李真多也。此是闲话，不表。 </p><p>
且说李真多自在龙门洞得诀别师，后遇麻姑，更授妙旨，入霍山修成真果，六根无漏，自号无漏子。至四十八岁，始得脱胎神化，然后出山积功。至是，知师返真，至燕京送葬，众人皆未之识。惟有赵虚静知之，见其年尝二十许，知其道成，愈加恭敬。众人皆来问赵师兄道：“这位女道友是谁？年貌尚轻，师兄何与其相识？”虚静道：“此位乃师父之首徒李师兄也。曾在龙门得师传授丹诀，一别至今，数十年间，颜容转少，师兄大道圆成矣。” </p><p>
众人听虚静之言，皆来拜见。李无漏亦各各还礼毕。赵虚静问道：“李师兄这数十年间在何处办道？如何这等速易？我辈皆不及也。”李无漏答道：“我自在龙门洞拜别师兄后，至关东修炼数年，游麻姑山丹霞洞天，遇麻姑仙姥赐丹传道。后人霍山修炼，微得长生通神之术耳，不足于高道也，难比众仙师兄道高德著，将来作玄门之领袖，为度世之慈航，岂同区区小术之比哉？今我欲南游吴越而去，后会有期。”众人欲留不得，送出山门，见李无漏飘然而去。 </p><p>
众人回转观中商议道：“师父今已仙化，丧事已毕，观中无主。惟赵师兄道高德隆，可登主席。”虚静让道：“今观中道众数百，内中道德才能者不知其数，另当别举。我乃德薄孽深，才疏学浅，焉能承此大事？”众人俱道：“此任非赵师兄不可。况师父曾传戒法，宜登主席。”一面叫各殿殿主焚香秉烛；众人拉拉扯扯，上殿拈香，鸣钟擂鼓。各殿参拜已毕，送入方丈。一面命厨房设斋，迎请新方丈上座，观中道俗咸来参拜恭贺。次日，满朝文武百官乡绅军民人等，咸集恭贺，整整热闹一十余天。 </p><p>
那赵虚静自登主席，遵师规模，威仪教相，更兼长春真人敕封之后，香火茂盛，教宇日兴。那长春真人的肉身坐在缸中，后人修理坟墓，缸破而身不坏，颜容如生，衣毁肉见，肌肤玉色，手足指甲皆长数尺。方知真人神升上界，留形住世，可谓形神俱妙，与道合真矣。此是后事，不表。 </p><p>
且说丘真人门下弟子，分投各处，住持阐教，演扬妙法，各积宏功。凡丘祖宗支及七真各派，各处阐扬，时开丛林共计七十有二，大阐宗风。正是：世界变成仙界，俗风化作道风。 </p><p>
时吕祖游于临安，度黄德渊及赵肖先二人。黄德渊乃越郡人，幼而敏慧，长慕道业，弃家学道。遍访名山，苦志参玄，十有余年，稍有所得。后居隐临安吴山青霞洞，洞前有蕉池，其景清幽，德渊居之，杜门静养。后有楚人赵肖先亦来居之，处于池畔，与黄同志潜修，作清静侣伴。吕祖至此，知二人夙有仙根，欲来度他。不期二人他出，就在天庆观中盘桓。时方丈前蕉花盛开，吕祖留诗于蕉叶之上云： </p><p>
午夜君山玩月回，西邻小圃碧莲开。天风香雾苍华冷，名籍因由问汝来。 </p><p>
吕祖题毕而去。越数日而来，又不遇。复留诗云： </p><p>
白雪红铅立圣胎，美金花要十分开。好同子往瀛洲看，云在青霄鹤未回。 </p><p>
黄赵二人及回洞同游赏玩，见蕉叶有诗二绝，乃是神仙笔迹，悔恨未遇。越数年，忽见一客至。见其形容秀雅，言语不凡。黄赵二人殷勤接待，低心恳求。客授诗二则曰： </p><p>
悟心用易息心难，息得心源到处闲。斗转星移天欲晓，白云依旧覆青山。一日清闲一日仙，六神和合自安然。丹田有宝休寻道，对境无心莫问禅。 </p><p>
黄赵二人见诗，愕然日：“见此二诗，与数年前蕉叶之诗相仿。得非洞宾仙师乎？”二人急忙叩头求度。吕祖授以词曰： </p><p>
养气忘言守，降心为不为。动静知宗祖，无事更寻谁？真常须应物，应物要不迷。不迷性自住，性住气自回。气回丹自结，壶中配坎离。阴阳生返复，普化一声雷。白云朝顶上，甘露洒须弥。自饮长生酒，逍遥谁得知？坐听出弦曲，明通造化机。都来二十句，端的上天梯。 </p><p>
又作七绝四首云： </p><p>
欲捞北海波心月，先缚南山岭上云。若也有人知此意，便堪飞鸟见元君。半轮月照西江上，一个乌飞北海头。月落乌飞寻不见，广寒宫内倒骑牛。玄北之门镇日开，中间一窍混灵台。无关无锁无人守，日月东西自往来。采药要明天上月，修行须识水中金。月无庚气金无水，纵有真铅枉用心。 </p><p>
更指玄妙修丹口诀，遂别去。二人拜送。化道清风，不见踪迹。 </p><p>
二子倾心修炼，不与外物交接，立修二十余年，丹成。将前百字镌于石，后人曰百字碑。一朝，岩上有云鹤盘旋，赵肖先沐浴更衣，别众曰：“仙师来迎，我当去矣。”跌坐说偈曰： </p><p>
踏遍吴山越水，一生飘笠清风。忽地三更雷起，了然打破虚空。 </p><p>
遂瞑目而化，后黄德渊寿至一百六十四岁，亦尸解而去。此是后话，不表。 </p><p>
己丑，汀邵寇晏和尚行妖法，起兵掠州县，兵犯建宁。宋将陈靴、军监刘纯领兵破之。刘纯乃刘备之后，幼慕技术，入龙虎山，遇异人传授法术，至是以法破之。自此释风颓废，诛僧灭寺，僧遭涂炭。是冬，宋帝理宗立谢氏为后。后乃天台人也。先翳遮一目，身黔色，躬身行孝。及选，就道病发疹，及愈，肤脱肌白如玉。又遇神医，用药去翳。入宫端重，太后贤之，故立其后。 </p><p>
辛卯，金改元天兴。蒙古人汴，五月，汴京大疫，人死无数。拖雷卒于师，兵退。蒙古遗使至宋，表议伐金，许给河南地归宋。宋遂发兵。蒙古粘罕之弟速不合率师会宋兵伐金，围困汴京。 </p><p>
癸巳春，金主奔蔡州。速不台执金后妃北去。在道难辛甚，台欲屠汴民，楚材驰见劝解，得免汴民之难，惟取完颜氏戮之。九月，复会兵围蔡州。 </p><p>
甲午春，金改无端平。金主哀宗传位于子承麟。宋将铃辖孟珙入蔡破城，守绪自缢死。承麟死于兵，张天纲被执至宋，金亡。 </p><p>
宋帝命收天纲大理寺狱，临安知府薛琼谓曰：“汝何面目至此？”天纲曰：“兴亡何代无之？今金亡，比汝二帝何如？”薛琼奏其语，帝召之见曰：“汝真不畏死耶？”天纲曰：“患不忠节耳，何畏之有？请死。”帝释之。后遇吕祖，怜其孤忠，引至四明山，令拜子期真人为师，而后得成道果。此是后话。 </p><p>
且说真德秀任宋参知政事，立朝不满十年，奏疏有数十万，皆言当时要务。乃是终南老道出神未归，被徒弟焚化其躯，转世托胎也。学人称西山先生。时宋帝以贾妃之弟似道为籍田令，恃宠不检。时有南丰人袁胜升，字千里，有斩勘雷法，往来江西，诛妖治祟，寓城中戴家。一日，谓戴曰：“吾死后，可焚吾身。”言毕而卒，年百余岁。举尸焚之，火烟中现出金字旗曰“雷霆第二判官袁千里”，随烟上升而去。正是： </p><p>
神仙降世有来因，归去无心身外身。不染几间名与利，逍遥自在乐天真。 </p><p>
欲知后事如何，且听下回分解。<p>
</div>
<div class="mingzhuPage"><a href='7730.html'>【上一篇】</a> <a href="index.html" title="金莲仙史" class="returnIndex">【回目录】</a>
<a href='7732.html'>【下一篇】</a> </div>
<div class="line"></div>
<div class="con2" id="con2"><script type="text/javascript">push168("mybottom");</script></div>
<div class="kind"> <h2>推荐阅读</h2> </div>
<div class="index_list">
    
     <a href="../liaozhaizhiyi/index.html">&middot;聊斋志异</a>
    
     <a href="../liaozhaizhiyiwenbaiduizhao/index.html">&middot;聊斋志异文白对照</a>
    
     <a href="../liaozhaizhiyibaihuawen/index.html">&middot;聊斋志异白话文</a>
    
     <a href="../fengshenyanyi/index.html">&middot;封神演义</a>
    
     <a href="../shanhaijing/index.html">&middot;山海经</a>
    
     <a href="../shanhaijingbaihuawen/index.html">&middot;山海经白话文</a>
    
     <a href="../jigongquanchuan/index.html">&middot;济公全传</a>
    
     <a href="../huanzhongyou/index.html">&middot;幻中游</a>
    
     <a href="../dongyouji/index.html">&middot;东游记</a>
    
     <a href="../jiaoyepa/index.html">&middot;蕉叶帕</a>
     
</div>
<div class="con3" id="con3">
  <script type="text/javascript">push168("image3");</script>
</div>
<script src="https://aaoe.github.io/templets/css/my1.js" type="text/javascript"></script>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
	}) 	
</script>
<div class="search searchfoot">
    <form  target="_blank" name="f2" action="https://aaoe.github.io/cse/search">
        <input type="hidden" value="7520588606970330124" name="s">
        <input type="hidden" value="" name="nsid">
        <input autocomplete="off" maxlength="25" value="" id="kw2" name="q"  class="searchInput s_ipt">
        <input type="submit" class="searchBtn" value="搜索"  id="su" />
        <select name="searchtype" class="search-option" id="search-option" style="display:none;">
            <option value="title" selected='1'>检索标题</option>
             <option value="titlekeyword">智能模糊</option>
         </select>
    </form>
</div>
<div class="bot"><a href="../../index.html">古典小说</a>|<a href="https://aaoe.github.io/shige/">唐诗</a>|<a href="https://aaoe.github.io/songci/">宋词</a>|<a href="https://aaoe.github.io/jingbu/">经部</a>|<a href="https://aaoe.github.io/shishu/">史书</a>|<a href="https://aaoe.github.io/zibu/">子部</a>|<a href="https://aaoe.github.io/cifu/">辞赋</a>|<a href="https://aaoe.github.io/yuanqu/">元曲</a> </div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>


</div>
<span style="display:none;">
<script>
var _hmt = _hmt || [];
(function() {
  var hm = document.createElement("script");
  hm.src = "../../../../hm.baidu.com/hm10d6.js?dc0cf2a0b65b7ab8ee179596732b745a";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
</span>

</body>

<!-- Mirrored from https://aaoe.github.io/gudianxiaoshuo/shenmo/jinlianxianshi/7731.html by HTTrack Website Copier/3.x [XR&CO'2014], Sat, 12 Oct 2024 12:00:20 GMT -->
</html>



