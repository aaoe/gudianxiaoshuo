<!DOCTYPE HTML>
<html>

<!-- Mirrored from https://aaoe.github.io/gudianxiaoshuo/shenmo/jinlianxianshi/7727.html by HTTrack Website Copier/3.x [XR&CO'2014], Sat, 12 Oct 2024 12:00:20 GMT -->
<head>
<meta charset="gb2312">
<title>第十九回　蒙古帝颁诏求道德　丘长春御前说玄功_金莲仙史</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<meta http-equiv="Cache-Control" content="no-transform" />
<meta http-equiv="Cache-Control" content="no-siteapp" />
<meta name="MobileOptimized" content="width"/>
<meta name="HandheldFriendly" content="true"/>
<meta http-equiv="X-UA-Compatible" content="IE=Edge,chrome=1" /> 
<script src="../../../js/jquery.js" type="text/javascript"></script>
<script src="../../../js/pc.html" type="text/javascript"></script>
<script src="../../../js/mpp168.js" type="text/javascript"></script>
<link href="../../../css/wap2012.css" rel="stylesheet" type="text/css" />
<link rel="canonical"  href="https://aaoe.github.io/gudianxiaoshuo/shenmo/jinlianxianshi/7727.html">
</head>
<body class="body">
<div class="mtop"> <a href="https://aaoe.github.io/" class="mindex"><img src="../../../images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> ・ <a href="index.html">金莲仙史</a></i></div>
  <span class="mmenu" id="mmenu"><img src="../../../images/mmenu.png" alt="目录" /></span> </div>
<div class="mnav" id="mnav">
 <a href='https://aaoe.github.io/'>首页</a> <a href="../../index.html">古典小说</a> <a href="https://aaoe.github.io/shige/">唐诗</a> <a href="https://aaoe.github.io/songci/">宋词</a> <a href="https://aaoe.github.io/jingbu/">经部</a> <a href="https://aaoe.github.io/shishu/">史书</a> <a href="https://aaoe.github.io/zibu/">子部</a> <a href="https://aaoe.github.io/cifu/">辞赋</a> <a href="https://aaoe.github.io/yuanqu/">元曲</a> 
</div>
<div class="search searchtop">
  <form  target="_blank" name="f2" action="https://aaoe.github.io/cse/search">
    <input type="hidden" value="7520588606970330124" name="s">
    <input type="hidden" value="" name="nsid">
    <input autocomplete="off" maxlength="25" value="" id="kw2" name="q"  class="searchInput s_ipt">
    <input type="submit" class="searchBtn" value="搜索"  id="su" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>


<div class="daohang" id="daohang"><strong>位置:</strong><a href='https://aaoe.github.io/'>主页</a> > <a href='../../index.html'>古典小说</a> > <a href='../index.html'>神魔志怪</a> > <a href='index.html'>金莲仙史</a> > </div>
<div class="con1" id="con1"><script type="text/javascript">push168("mytop");</script></div>
<div class="kind">
    <h1 class="h11">第十九回　蒙古帝颁诏求道德　丘长春御前说玄功</h1>
</div>
<div class="mingzhuPage mingzhuPage1"><a href='7726.html'>【上一篇】</a> <a href="index.html" title="金莲仙史" class="returnIndex">【回目录】</a>
<a href='7728.html'>【下一篇】</a> </div>
<div class="articleContent" id="articleContent">
    <p><b class=maintext>第十九回　蒙古帝颁诏求道德　丘长春御前说玄功</b></p><p>
诗曰：</p><p>
时人弃俗学参玄，宜向个中著意研。立志非求身外物，存心要取水中铅。有功无道红尘客，有道无功陆地仙。若是炼丹兼积德，何愁不上大罗天？ </p><p>
却说尹清和见谭仙去后，回转茅庐，如痴如醉一般。坐了片时，将师父这封书拆去一看，书中写道： </p><p>
大抵修身辨道，须凭积行累功。若不苦志坚心，难以超凡人圣。或于教门用功，大起尘劳；或于心地下手，全抛世事。但克己存心于道，皆为致福之基。 </p><p>
然道包天地，其大难量，小善小功，卒难见效。所以道者刹那悟道，须凭长劫炼磨；顿悟一心，必假圆修万行。今世之悟道，皆夙世之有功也。而不知夙世之因，只见年深苦志，不见成功，以为玄功虚假，即生退志，甚可惜也。殊不知行住坐卧，存心于道，虽然未展时刻之心，皆因积功累行之未足。则道之不全，如人有大宝明珠，价值百万，我欲买之，而钱数未及；须日夜经营，俭用勤求，积聚钱财，积少成多。或至三万五万，钱数未足，而宝珠终不能得；必当积成百万，然后可买宝珠。其聚钱应物，急时且得使用耳。比于贫篓之家，云泥有隔。积功累行者亦然。虽未得道，其善根深重，或今世，或来生，必有圣贤提挈，自然终有成道之日。无夙缘善根者，求之不亦远乎？惟遇患难而生退志，见富贵而起贪心，虽是神仙，不能度汝。若然苦志勤修，不生退怠，坚心不移，今世不成，必待来世，累世修持，自有神仙提挈，必直至了达耳。 </p><p>
我无夙骨，虽遇明师，万苦千辛，至今未了。丹阳长真等皆具夙缘，则十年五载间，天外飞腾自在。然我虽未了，所受艰难，亦与常人异耳。祖师云：凡为道者，先舍家而后舍身。功夫未到，病即教他病；道业未全，死即教他死。至死一著，抱道而亡，任从天断，不能自强。斯为至言，学者当审之。 </p><p>
那清和览毕，嗟叹不已。自此更添道念，累积功勋，朝暮勤修，求玄功之克证；时刻不忘，守炼药之鼎炉。开单接众，提挚多方之士；采药济世，普利有疾之人。往来闹市，出人山林，只存利人利物之心，不惮自身劳苦；惟有烹铅炼汞之志，尝思尘境虚浮。如此行持一十余载，腋不占席，食无甘馨。后遇耿仙姑，见其苦行具足，授其至道，枯坐三年，得见本来。丹道圆成，随方度化。不表。 </p><p>
且说蒙古铁木真，于癸酉秋进兵人燕京，取涿州，屯兵于燕。早闻丘处机之名，意欲召至问道。斋戒七日，遂抄手诏云： </p><p>
“制曰：天厌中原，骄幸太极之性；朕居北野，嗜欲未生之情。反朴还淳，去奢从俭，每一衣一食，与牛竖马圉共弊同飨。视民如赤子，养士若弟兄。谋素和，思素蓄。练万众，以身入之先；临百阵，无念我之后。七载之中成大业，六合之内为一统。非朕之行有德，盖金之政无恒。是以受之天佑，获承之尊。南连蛮宋，北接回纥，东夏西夷，悉称臣佐。念我单于国，千载百世已来，未有之也。 </p><p>
然而任大守重，治平犹惧有阙。且夫刳舟刻揖，将欲济江河也；聘贤选佐，将以安天下也。朕践作已来，勤心庶政，而三九之位，未见其人。访闻丘师先生，体真履规，博物洽闻，探赜穷理，道冲德著，怀古子之肃风，抱真上人之雅操，久栖岩谷，藏声隐形，阐祖师之遗化，坐致有道之士，云集仙径，莫可称数。自干戈而后，伏知先生犹隐山东旧境，朕心仰怀无已。岂不闻渭水同车、茅庐三顾之事，奈何山川弘阔，有失躬迎之礼？朕但避位侧身，斋戒沐浴，选差近侍官刘仲禄，谨备轻骑素车，不远数千里，谨邀先生，暂屈仙步，不以沙漠游远为念，或以忧民当世之务，或以恤朕保身之术。朕亲侍仙座，钦惟先生将咳唾之余，但授一言，斯可矣。 </p><p>
今者聊发朕之微意万一，明于诏章，诚望先生既著大道之端，要善无不应，亦岂违众生小愿哉？故咨诏示，惟宜知悉。 </p><p>
五月一日诏” </p><p>
书诏已就，遂命刘仲禄赉诏而行。一路风尘不表。 </p><p>
却说丘师在崇福宫，见玄风日盛，宗教兴行。一日，上堂讲论道德，普示大众曰：“人生在世，犹如游鱼在水，优悠自在；为名图利，似鱼吞钩，不知其幻。一朝上钩，刀劈釜煎之时，悔之何及！若不急早回头猛省，光阴迅速，转瞬无常。今见汝等既已出家，不肯行功修道，坐消信施，不言今世办道无成，来生债主难以酬偿。更有一等，自己不信罪福因果，出家更造愆尤，致于疾病颠连，自己不萌悔心，更生毁谤，其罪尤重。此等之辈，死堕地狱，无有出期。夫修身者，须要先博文而后约理，先收心而后放心。博文者，见广识多，明其人伦世事之道；约理者，泱洽祛私，会其性命造化之源。收心者，割情断欲，荡涤杂念，思虑不起；放心者，恐无心落于幻空，拘系恐遭执著之魔，故放之入于太虚之境，以待造化之功矣。方曰穷理尽性以致命，则可以养生，可以保身，可以游宴玉京金阙，可以与虚皇并驾。时今之人，不明人伦世事之道，而欲求天道，犹盲者不用杖，聋者听宫商，入水捕兔，登山索鱼，岂能得乎？盖人伦之道，莫过于黄石公曰：‘夫道、德、仁、义、礼五者一体也。’道者，人之所蹈，使万物不知其所由。德者，人之所得，使万物各得其所欲。仁者，人之所亲，有慈惠恻隐之心，以遂其生成。义者，人之所宜，赏善罚恶，以立功立事。礼者，人之所履，夙兴夜寐，以成人伦之序。夫欲为人之本，不可无一焉。贤人君子，明于盛衰之道，通乎成败之数，审平治乱之势，达乎去就之理，故潜居抱道以待其时。若时至而行，则能极人臣之位；得机而动，则能成绝代之功。如其不遇，没身而已。是以其道足高而名重于后代。如此之言，人伦之道达矣。既明人伦之道，则天道不远矣。” </p><p>
长春真人正在谈论之际，只见外面有人进报：“蒙古有使到来。”师下座出迎。那刘仲禄见师道貌非凡，急忙上前施礼，同至客堂，分宾主坐下。长春真人问道：“请问大人，贵府何处？来至故宫有何贵事？”刘仲禄答道：“下官姓刘，名仲禄。今奉我主成吉思皇帝手诏，敕召丘真人往北一走。我主诚心访道求贤，早闻丘真人道德崇高，故特命下官资诏至此。伏乞真人俯诺允请，方不负我主诚恳之意也。”遂呈上手诏。 </p><p>
丘师执来，打开看了一遍，向刘宣差道：“贫道乃山野之鄙夫，今蒙主上推敬，实抱惭愧，何以克当？”刘宣差道：“真人道冠三才，德超九品，名布诸国，功著群黎。下官仰企已久，至今方能得见仙颜，真人何固谦也？”长春道：“贫道虚名虽则布于海内，实抱惭愧。前者金三璧，宋五聘，皆莫之应。今见主上诚心，大人遥降，不得违命。请大人在敞宫屈待三天，贫道应诏同赴燕京可也。”刘宣差见师允诺，不胜喜跃，就在崇福官安歇，待师同行。不表。 </p><p>
却说丘真人将常住内外的公事吩咐调理得清清楚楚，不觉已过三天。刘宣差催师动身。那丘真人前者金三璧、宋五聘，皆高卧不起，众门人问师之故，师曰：“我之行止，天也。非汝辈可知，他日自有留不住的时去也。”至是应诏北行，众门人皆泣送十里之遥方回。时正炎夏天气彷徨，一路风尘。不表。 </p><p>
是六月，金乞和于蒙古，铁木真班师回沙漠而去，遂离燕京。那丘真人与刘宣差同行，至七月方人燕京。忽闻主上班师归北，丘师遂与刘宣差商议道：“我看主上已今归北，路途遥远，数日不能得到。况今天气炎热，贫道老弱，不堪动身。且在燕京驻足，可待秋凉而往北行。未知大人意下若何？”刘宣差道：“我主思贤若渴，岂可待乎？”丘师日：“既然大人不允，贫道实不能行，只得自出奏章。”遂写成奏章一道，交与内侍二人，往北而去。刘仲禄见丘师自纳奏章，不敢阻当，亦不敢催逼，只得权寄燕京住下，以待回旨。不表。 </p><p>
且说成吉思皇帝允金之和，遂班师退归锡林郭勒盟，屯兵养马。一日，见二侍臣赉丘处机奏章而至，呈于帝。帝开览，奏云： </p><p>
成吉思皇帝旨衷：登州栖霞县志道丘处机，钦奉宣旨，远诏不才，海上居民，心皆恍惚。处机自念谋生太拙，学道无成，苦辛万端，老而不死。名虽播于诸国，道不加于众人。内顾自伤，衷情谁测？前者南京及宋国屡召不从，今者龙庭一呼即至，何也？ </p><p>
伏闻皇帝天赐勇智，今古绝伦，道协威灵，华夷率服。是故便欲投山窜海，不忍相违。且常冒雪冲霜，图其一现，兼闻车驾只在桓抚之北。及到燕京，听得车驾返回，遥不知其几千里风尘，兼且天气苍黄，老弱不堪，且恐途中不能到得，假之皇帝所则军国之事，非己所能。道德之心令人戒欲，悉为难事。遂与刘宣差商议，不若且在燕京等处盘桓住足，先令人前来奏知其事。刘宣差不从，故不免自纳奏帖。念处机虚得其名，颜色憔悴，形容枯槁，伏望圣裁。 </p><p>
帝览表章毕，知丘处机应诏已至燕京，因天气炎热所阻，不能往北。遂复诏一道，另选侍臣顾元开赉旨直到燕京。先见丘师，呈上复诏。丘师开展一看，诏云： </p><p>
成吉思皇帝敕真人丘师：省所奏应诏而来者备悉。惟师道逾三子，德重多方。命臣奉厥玄曛曛，驰传访诸沧海。时与愿适，天不人违。两朝屡诏而弗行，单使一邀而肯起。谓朕天启，所以身归，不辞暴露于风霜，自愿跋涉于沙碛。书章来上，喜慰何言！军国之事，非朕所期；道德之心，诚云可尚。朕以彼酋不逊，我代用张；军旅试临，边陲底定。来从去背，实力率之故然；久逸暂劳，冀心服而后已。于是载扬威德，略驻车从。重念云轩既发于蓬莱，鹤驭可游于天竺。达磨东迈，元印法以传心；老氏西行，或化胡而成道。顾川途之虽阔，瞻几杖以非遥。爱答来章，可明朕意。秋暑，师北平安好，指不多及。八月十四日诏。 </p><p>
丘真人看毕，向顾元开道：“今已重阳之节，暑气已消，更不可迟延日久，恐金风骤至矣。遂择九月望日动身，烦大人通知刘仲禄。”于是元开别了丘师，去见刘仲禄，约定日期一同北行。晓行夜宿，至冬月初旬，得入都城。刘仲禄先去复旨，安丘师于馆舍。正是： </p><p>
道高四海皆瞻仰，德重万民享太平。西化诸胡东阐教，玄风自此振大京。 </p><p>
欲知丘真人后事如何，且听下回分解。<p>
</div>
<div class="mingzhuPage"><a href='7726.html'>【上一篇】</a> <a href="index.html" title="金莲仙史" class="returnIndex">【回目录】</a>
<a href='7728.html'>【下一篇】</a> </div>
<div class="line"></div>
<div class="con2" id="con2"><script type="text/javascript">push168("mybottom");</script></div>
<div class="kind"> <h2>推荐阅读</h2> </div>
<div class="index_list">
    
     <a href="../liaozhaizhiyi/index.html">&middot;聊斋志异</a>
    
     <a href="../liaozhaizhiyiwenbaiduizhao/index.html">&middot;聊斋志异文白对照</a>
    
     <a href="../liaozhaizhiyibaihuawen/index.html">&middot;聊斋志异白话文</a>
    
     <a href="../fengshenyanyi/index.html">&middot;封神演义</a>
    
     <a href="../shanhaijing/index.html">&middot;山海经</a>
    
     <a href="../shanhaijingbaihuawen/index.html">&middot;山海经白话文</a>
    
     <a href="../jigongquanchuan/index.html">&middot;济公全传</a>
    
     <a href="../huanzhongyou/index.html">&middot;幻中游</a>
    
     <a href="../dongyouji/index.html">&middot;东游记</a>
    
     <a href="../jiaoyepa/index.html">&middot;蕉叶帕</a>
     
</div>
<div class="con3" id="con3">
  <script type="text/javascript">push168("image3");</script>
</div>
<script src="https://aaoe.github.io/templets/css/my1.js" type="text/javascript"></script>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
	}) 	
</script>
<div class="search searchfoot">
    <form  target="_blank" name="f2" action="https://aaoe.github.io/cse/search">
        <input type="hidden" value="7520588606970330124" name="s">
        <input type="hidden" value="" name="nsid">
        <input autocomplete="off" maxlength="25" value="" id="kw2" name="q"  class="searchInput s_ipt">
        <input type="submit" class="searchBtn" value="搜索"  id="su" />
        <select name="searchtype" class="search-option" id="search-option" style="display:none;">
            <option value="title" selected='1'>检索标题</option>
             <option value="titlekeyword">智能模糊</option>
         </select>
    </form>
</div>
<div class="bot"><a href="../../index.html">古典小说</a>|<a href="https://aaoe.github.io/shige/">唐诗</a>|<a href="https://aaoe.github.io/songci/">宋词</a>|<a href="https://aaoe.github.io/jingbu/">经部</a>|<a href="https://aaoe.github.io/shishu/">史书</a>|<a href="https://aaoe.github.io/zibu/">子部</a>|<a href="https://aaoe.github.io/cifu/">辞赋</a>|<a href="https://aaoe.github.io/yuanqu/">元曲</a> </div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>


</div>
<span style="display:none;">
<script>
var _hmt = _hmt || [];
(function() {
  var hm = document.createElement("script");
  hm.src = "../../../../hm.baidu.com/hm10d6.js?dc0cf2a0b65b7ab8ee179596732b745a";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
</span>

</body>

<!-- Mirrored from https://aaoe.github.io/gudianxiaoshuo/shenmo/jinlianxianshi/7727.html by HTTrack Website Copier/3.x [XR&CO'2014], Sat, 12 Oct 2024 12:00:20 GMT -->
</html>



