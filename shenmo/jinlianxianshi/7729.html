<!DOCTYPE HTML>
<html>

<!-- Mirrored from https://aaoe.github.io/gudianxiaoshuo/shenmo/jinlianxianshi/7729.html by HTTrack Website Copier/3.x [XR&CO'2014], Sat, 12 Oct 2024 12:00:20 GMT -->
<head>
<meta charset="gb2312">
<title>第二十一回　九宫山张道清坐脱　白云观长春子谈玄_金莲仙史</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<meta http-equiv="Cache-Control" content="no-transform" />
<meta http-equiv="Cache-Control" content="no-siteapp" />
<meta name="MobileOptimized" content="width"/>
<meta name="HandheldFriendly" content="true"/>
<meta http-equiv="X-UA-Compatible" content="IE=Edge,chrome=1" /> 
<script src="../../../js/jquery.js" type="text/javascript"></script>
<script src="../../../js/pc.html" type="text/javascript"></script>
<script src="../../../js/mpp168.js" type="text/javascript"></script>
<link href="../../../css/wap2012.css" rel="stylesheet" type="text/css" />
<link rel="canonical"  href="https://aaoe.github.io/gudianxiaoshuo/shenmo/jinlianxianshi/7729.html">
</head>
<body class="body">
<div class="mtop"> <a href="https://aaoe.github.io/" class="mindex"><img src="../../../images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> ・ <a href="index.html">金莲仙史</a></i></div>
  <span class="mmenu" id="mmenu"><img src="../../../images/mmenu.png" alt="目录" /></span> </div>
<div class="mnav" id="mnav">
 <a href='https://aaoe.github.io/'>首页</a> <a href="../../index.html">古典小说</a> <a href="https://aaoe.github.io/shige/">唐诗</a> <a href="https://aaoe.github.io/songci/">宋词</a> <a href="https://aaoe.github.io/jingbu/">经部</a> <a href="https://aaoe.github.io/shishu/">史书</a> <a href="https://aaoe.github.io/zibu/">子部</a> <a href="https://aaoe.github.io/cifu/">辞赋</a> <a href="https://aaoe.github.io/yuanqu/">元曲</a> 
</div>
<div class="search searchtop">
  <form  target="_blank" name="f2" action="https://aaoe.github.io/cse/search">
    <input type="hidden" value="7520588606970330124" name="s">
    <input type="hidden" value="" name="nsid">
    <input autocomplete="off" maxlength="25" value="" id="kw2" name="q"  class="searchInput s_ipt">
    <input type="submit" class="searchBtn" value="搜索"  id="su" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>


<div class="daohang" id="daohang"><strong>位置:</strong><a href='https://aaoe.github.io/'>主页</a> > <a href='../../index.html'>古典小说</a> > <a href='../index.html'>神魔志怪</a> > <a href='index.html'>金莲仙史</a> > </div>
<div class="con1" id="con1"><script type="text/javascript">push168("mytop");</script></div>
<div class="kind">
    <h1 class="h11">第二十一回　九宫山张道清坐脱　白云观长春子谈玄</h1>
</div>
<div class="mingzhuPage mingzhuPage1"><a href='7728.html'>【上一篇】</a> <a href="index.html" title="金莲仙史" class="returnIndex">【回目录】</a>
<a href='7730.html'>【下一篇】</a> </div>
<div class="articleContent" id="articleContent">
    <p><b class=maintext>第二十一回　九宫山张道清坐脱　白云观长春子谈玄</b></p><p>
诗曰：</p><p>
坐化仙游各有因，莫教昧却本来真。虚无悟彻玄元理，空寂了明自在身。亿万天神常拥护，大千世界任游巡。尘寰接引多方士，可谓超凡入圣人。 </p><p>
却说白紫清离了罗浮，邀游临安。宋帝闻之，征至，命馆太乙宫。居未半载，酒酣堕在西湖水中而去。后复见于海丰县。后至姑苏台，咏梅未竟，值泥丸至，邀去复归武夷山，以应止止庵詹琰夫五年复归之约。 </p><p>
时万年宫道士施宗时至诚精修，投白真人门下为徒。真人授以九灵飞步章奏及太上紫枢玉晨洞阳飞符，并梵音炼科、五雷秘法，乃亲为陈过忏罪，表奏天庭。真人诏众门人，曰：“我自十六岁弃家访道，苦志参玄，受了千辛万苦。大死三次，死而复苏。一志不移，甘受苦恼。方至四十二岁得遇真师，始达修身奥旨。苦修至六十四岁，才得丹成。迄今九十六岁，方能了道。自此相别。汝等有志者，效我之志，何愁德之不立，道之不成哉？”语毕，坐而尸解。众人见真人空中跨鹤飞升，拜送不表。 </p><p>
宋帝宁宗闻之，诏封海琼紫清明道真人，敕建武夷宫，彰其道德。真人弟子彭鹤林纂辑其书四十卷，并撰其事迹，实以发明道法之枢要也。 </p><p>
且说张道清真人，自应诏后，复归九宫山，以符水济人疾苦，灵异莫测。云集道众，大演玄风。一日，上堂示众曰：“昔日我师谭长真真人在蜀示我云；‘凡人轮回，生死不停，只为有心之故也。心生，则种种魔生；心灭，则种种魔灭。若能一念不生，则脱生死矣。何为有心？盖缘众生有此贪、嗔、痴三毒孽。欲学道者，必当清净三孽，跳出三山。何为三山？即无明山、火焰山、陷空山也。须割情弃爱，摧强挫锐，除去一切不善之心。私欲之心净尽，方见父母未生之时的真性，即是本来之真面目也。何为不善之心？即一切境物之上，起无名悭贪嫉妒财色之心，种种计较意念，生灭不停，被这孽障旧来熟境朦昧真源，不得解脱。须要灭尽种心，得见自性。何为自性？自性者，即天赋之禀性，非气质之性也。要在十二时中，念念清静，不被一切旧染境界朦昧真源，心住虚空，逍遥自在，自然神气交媾，一意冲和，如如自在，一性圆明。似皓月之当空，照耀大地，无处不烛。毋使一念摇动，云雾遮其性光。固无生死之忧，焉有孽障可系？稍生一念，心不清静，即有挂碍，不能入道，如何得见本来？只要子等一志如山，不动不摇，向前逢魔，心无畏惧，志不退转，其魔自消。倘然见魔退惧，终入尘网，焉能跳出苦海？心清意定，登天有路；志迷性乱，即入地狱之门矣。众可参之。所以通灵者是神，所以长生者是气。我自得师传，刻刻在道，念念不忘，存其一神，养其一气，故能通灵。以符水济人，无不应验。吾何异乎？只存其神气，守其正心而已矣。我今久厌尘世，欲往终南会集师友，同应天诏矣。”退归丹房。越三日，唤人众门人，作偈一首，安然而逝。偈云： </p><p>
邀游大地已多年，撒手悬崖了性天。笑指蓬瀛三岛地，回头只在我身前。 </p><p>
及至殡殓时，其尸如蝉蜕然。众门人知师尸解而去，遂安葬之。 </p><p>
且说蒙古主自西域班师回都，燕京行省石抹公、宣使刘仲禄及诸官等，各持疏恳请帝旨，至山东诏丘处机，封为蒲察大使，主燕京太极宫观，主管道家事。丘师许之，遂应诏至燕京，居太极宫。奏敕改太极宫为白云观。道侣云集，教字日兴。丘师乃建八会：曰平等，曰长春，曰灵宝，曰长生，曰明真，曰平安，曰消灾，曰金莲。求取法名者日众，远近翕然，闻风而道化。此时大阐宗风，公侯伯子皆来皈依，门人不知其数。 </p><p>
附近这些凡僧，见道风丕畅，心怀不伏，在白云观之西离二里余，建一西风寺，以惟“西风起，白云散”之意。丘师以洪钟镇之于西，使西风不能摇动，风属木，以金制之也。盖天下庙宇之钟鼓，皆是东金西木，颠倒五行，惟有白云观之钟鼓，东木西金，故停而不叩耳。 </p><p>
九月，宣抚王楫言：“荧惑犯尾宿，主燕京有灾。宜清蘸以禳之。”问丘师所费若干。丘师曰：“一物之失，犹怀不忍，何况合境乎？这数年人民困苦，公私交空，我当以常住物给之。”遂设大醮七日。醮南毕，宣抚进揖，喜而贺曰：“师之道心感格天心，荧惑已退数舍，今则无忧矣。”丘师曰：“天之感应，如声应谷，急速如此，世人岂可背乎？善恶昭彰，报应分明，岂有虚哉！奈何时人不信，可不悲钦！” </p><p>
时师在白云观，设坛传戒，用律门度人。初演初真信戒，行持一年，俱足十戒。著初真信衣，说《功过格》、《感应篇》明其罪福因果，习学规矩威仪。明年，方许受中极净戒，三百条章，行持一年。说《四品经》、《明心经》、《日用》等经，讲明修身理路，俱足戒行。明年，方许受天仙大戒，所说《悟真篇》、《参同契》、《南华》、《道德》诸般丹经，受持天仙大戒。以后无戒不戒，不戒自戒，乃为真戒。至此地位，动也合道，静也合道，行住、坐卧、语言、举事，般般圆通，事事在道，岂有不合道之事乎？ </p><p>
丘师一日登葆光堂说法，普示云：“汝等既已出家学道，因缘看破红尘，故来皈投三宝。入此道门，又不肯端的修行办道，更不肯劳身积功，内不得清静心身，修持道果；外不肯苦己利人，栽培根基。只图偷安享福，坐消信施，作孽造罪，更增愆尤。及至福尽孽满，死堕地狱，受苦满足，或投生六畜，以力酬劳，偿其夙债；或以肉偿还，滋其口腹。至此之时，悔之何及？是此观之，何不急早立定脚跟，把牢主意，苦志坚心，修身办道。省悟世情，事事非真；虚空本性，般般是道。且如我昔年十六岁弃家慕道，十九岁得遇真师，随师二十余载，未闻一言半句之道，更受许多折魔。我心无半点怨尤，方至我师了道之时嘱咐丹阳，而后得授道旨。那时我稍有嗔恨怠惰之心，早已入鬼域，化为异类矣，焉有今日成道之事哉！” </p><p>
于清风稽首问曰：“或有人无心无着，一意不离方寸，守至老死无成，终不遇师点化，何也？”师曰：“无心无着，落于幻空。一意不离方寸，执心也。未到真空实际之地，如何感动真圣？故而老死无成。真空者，难言也。待你心上除了一分思欲，就有一分的功；除了十分，有十分的功；除了九千九百九十九分，只有一分不除尽，不名真空。直须除尽，真仙必来向汝心上校勘，自然有真师来度你。若处尘世之间，安能常常无事？若有些小事，亦是外行，不得不应酬。但事过不可寻也，事来不可避也。故吕祖曰：真常须应物，应物要不迷。事来则应，事去则止。如此行持，日应万事，而心不乱。闲暇之时，泰然而定，何着之有哉？” </p><p>
弟子问曰：“修道之人，还是静处好，闹处好？”师曰：“初心未定，情欲未曾却尽，宜避静之处，渐可却情断欲。若有真志者，尘心已净，闹处更好。如我昔在蟠溪，六年苦志，能比他人六世之功夫也。” </p><p>
或问曰：“弟子一心向道，体尝有漏，如何治之？”师曰：“汝等心未寂静真清，故而有漏。若到心源湛寂，元神泰定，神气混合，六贼无侵，精化于气，神气交结，炼成至宝，精路自然永闭，安有漏体之患哉？” </p><p>
或问曰：“尝闻修身者，全凭志愿。何谓志愿？”师曰：“志者，持心炼己，一念不迁，除情灭欲，勿起贪嗔。不以富贵荣华乱其真心不以困苦患难移其处向，不恋一尘，不起一念，此是真志也。愿者，几起利人利物，一切行功积德，度人济世之心，皆是愿也。” </p><p>
有人问：“调息如何？”师曰：“龟息绵绵，乃是道人活计，但不可著他。禅家不言调息自炼的工夫，单言清静寂灭四字，是两重粪土。故曰：色身元有限，情欲浩无涯。痴似蜂贪蜜，狂如蝶恋花。 </p><p>
“大凡修身之道，抑亦多门，未遇明师指示，卒难洞晓。世传术法，或存神注想，摇筋摆髓，呼吸吐纳，吞霞服气；或用卦爻而运用抽添；或用炉火以烧茅炼汞；或得旁通技术，巧诈愚人；或引采战之术，耗精败德；或伪言设教，哄诱平民，自人傍门，诽谤真教。此等之人，生为教中罪人，死堕地狱畜生，不足举也。经云：‘长生至慎房中急，何为死作令神泣？’盖世人恣情纵欲者，身虽未死，而神早已丧矣。夫道，修无形之形，以无人有，以有含无，存守一点虚灵不昧之真性。所以云六合之广，三光之明，亦天地之有形也。吾故养其无象，像固常存；含其无心，性明不昧。是以炼成仙真，神合于虚，身存于道，形神俱妙，与道合真。故我身可以飞升玉京，可以邀游金阙，能有能无，不终不没。故无降谪之事，亦无劫运之忧矣。若以独得见性为妙，不知炼形为要者，死为清灵之鬼，安能升入虚无，何可与高仙上圣为比哉？若论身不坏而神去，则身存于世，肉身不坏；若论性不坏，即饿鬼畜生皆有此性，惟灵与不灵、明与不明之分别耳。夫心能造形，心能留形，法中有爱住世者，动经千百劫，心为之也。若心根伤坏，转眼便为冥途矣。有形亡而心存者，圣贤也；形存而心变者，畜生也。今且举世之人欲祈长生者，不知向自己本命中搜求，却从仙佛神明前乞讨，愚哉！舍本而求未，究竟于我何益乎？吾宗所以不言长生者，非不长生，超乎长生也。此无上大道，非区区延年小术也。修道者必要通文达理，方能参透玄机，悟彻奥妙，才好下手用工。稍有不通，差之毫厘，失去千里。故曰：毫发差殊，丹不全也。今者人欲修身，只便访道求师，一年半载便想成个仙佛；倘然三年五载不见成功，便生退志。为人之理，尚且未明，欲明道理，岂能得乎？人能通得一理，便能出得一壳；万事义理皆通，出得万殊之壳，则心无碍滞，大道明矣。倘有一事一理不通，便生滞碍，这一层壳就出不成了。所谓孔圣门中，岂有不通理之贤人？太上派下，未有不达道之真仙。汝等欲通达道理，必先通达人情世态之理，会于一源，物物可知，事事可晓。人理已通，道理不远矣。一本可以散于万殊，万殊亦可归于一本耳。” </p><p>
弟子问曰：“北宗道法，至吾师大行。师能神通变化否？”丘师曰：“大道极平常，不作奇特想。只要心真，何事不办？吾初受苦，数十年魔折，苦志不移，时刻不怠，守其一心而已矣。吾出山已来，帝王宰官敬礼，帝敕吾为大宗师，然吾心未尝动也。黄童、白里、乞儿、下贱，见之，吾未尝轻也。一切平等，无有高下。西域咸称吾为震旦活佛，自古全真之盛，未有及此，吾岂有作为乎？不过性海中一点浮沤耳。宫中有妖，百法不灵，张天师束手而去。帝敕召吾，吾在山中，静中微动一念，彼妖自去。吾不用符图将帅，邪惧而去，何也？盖邪不胜正。是理也，吾存其理而已矣，天人自然感格也。”正是： </p><p>
一性圆明是本宗，无心窍里养潜龙。炼成阳质金光透，何用恩荣把旨封？ </p><p>
要知丘真人后事如何，且听下回分解。<p>
</div>
<div class="mingzhuPage"><a href='7728.html'>【上一篇】</a> <a href="index.html" title="金莲仙史" class="returnIndex">【回目录】</a>
<a href='7730.html'>【下一篇】</a> </div>
<div class="line"></div>
<div class="con2" id="con2"><script type="text/javascript">push168("mybottom");</script></div>
<div class="kind"> <h2>推荐阅读</h2> </div>
<div class="index_list">
    
     <a href="../liaozhaizhiyi/index.html">&middot;聊斋志异</a>
    
     <a href="../liaozhaizhiyiwenbaiduizhao/index.html">&middot;聊斋志异文白对照</a>
    
     <a href="../liaozhaizhiyibaihuawen/index.html">&middot;聊斋志异白话文</a>
    
     <a href="../fengshenyanyi/index.html">&middot;封神演义</a>
    
     <a href="../shanhaijing/index.html">&middot;山海经</a>
    
     <a href="../shanhaijingbaihuawen/index.html">&middot;山海经白话文</a>
    
     <a href="../jigongquanchuan/index.html">&middot;济公全传</a>
    
     <a href="../huanzhongyou/index.html">&middot;幻中游</a>
    
     <a href="../dongyouji/index.html">&middot;东游记</a>
    
     <a href="../jiaoyepa/index.html">&middot;蕉叶帕</a>
     
</div>
<div class="con3" id="con3">
  <script type="text/javascript">push168("image3");</script>
</div>
<script src="https://aaoe.github.io/templets/css/my1.js" type="text/javascript"></script>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
	}) 	
</script>
<div class="search searchfoot">
    <form  target="_blank" name="f2" action="https://aaoe.github.io/cse/search">
        <input type="hidden" value="7520588606970330124" name="s">
        <input type="hidden" value="" name="nsid">
        <input autocomplete="off" maxlength="25" value="" id="kw2" name="q"  class="searchInput s_ipt">
        <input type="submit" class="searchBtn" value="搜索"  id="su" />
        <select name="searchtype" class="search-option" id="search-option" style="display:none;">
            <option value="title" selected='1'>检索标题</option>
             <option value="titlekeyword">智能模糊</option>
         </select>
    </form>
</div>
<div class="bot"><a href="../../index.html">古典小说</a>|<a href="https://aaoe.github.io/shige/">唐诗</a>|<a href="https://aaoe.github.io/songci/">宋词</a>|<a href="https://aaoe.github.io/jingbu/">经部</a>|<a href="https://aaoe.github.io/shishu/">史书</a>|<a href="https://aaoe.github.io/zibu/">子部</a>|<a href="https://aaoe.github.io/cifu/">辞赋</a>|<a href="https://aaoe.github.io/yuanqu/">元曲</a> </div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>


</div>
<span style="display:none;">
<script>
var _hmt = _hmt || [];
(function() {
  var hm = document.createElement("script");
  hm.src = "../../../../hm.baidu.com/hm10d6.js?dc0cf2a0b65b7ab8ee179596732b745a";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
</span>

</body>

<!-- Mirrored from https://aaoe.github.io/gudianxiaoshuo/shenmo/jinlianxianshi/7729.html by HTTrack Website Copier/3.x [XR&CO'2014], Sat, 12 Oct 2024 12:00:20 GMT -->
</html>



