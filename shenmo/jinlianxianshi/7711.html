<!DOCTYPE HTML>
<html>

<!-- Mirrored from https://aaoe.github.io/gudianxiaoshuo/shenmo/jinlianxianshi/7711.html by HTTrack Website Copier/3.x [XR&CO'2014], Sat, 12 Oct 2024 12:00:20 GMT -->
<head>
<meta charset="gb2312">
<title>第三回　岳鹏举舍命辅中兴　王世雄被黜空世事_金莲仙史</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<meta http-equiv="Cache-Control" content="no-transform" />
<meta http-equiv="Cache-Control" content="no-siteapp" />
<meta name="MobileOptimized" content="width"/>
<meta name="HandheldFriendly" content="true"/>
<meta http-equiv="X-UA-Compatible" content="IE=Edge,chrome=1" /> 
<script src="../../../js/jquery.js" type="text/javascript"></script>
<script src="../../../js/pc.html" type="text/javascript"></script>
<script src="../../../js/mpp168.js" type="text/javascript"></script>
<link href="../../../css/wap2011.css" rel="stylesheet" type="text/css" />
<link rel="canonical"  href="https://aaoe.github.io/gudianxiaoshuo/shenmo/jinlianxianshi/7711.html">
</head>
<body class="body">
<div class="mtop"> <a href="https://aaoe.github.io/" class="mindex"><img src="../../../images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> ・ <a href="index.html">金莲仙史</a></i></div>
  <span class="mmenu" id="mmenu"><img src="../../../images/mmenu.png" alt="目录" /></span> </div>
<div class="mnav" id="mnav">
 <a href='https://aaoe.github.io/'>首页</a> <a href="../../index.html">古典小说</a> <a href="https://aaoe.github.io/shige/">唐诗</a> <a href="https://aaoe.github.io/songci/">宋词</a> <a href="https://aaoe.github.io/jingbu/">经部</a> <a href="https://aaoe.github.io/shishu/">史书</a> <a href="https://aaoe.github.io/zibu/">子部</a> <a href="https://aaoe.github.io/cifu/">辞赋</a> <a href="https://aaoe.github.io/yuanqu/">元曲</a> 
</div>
<div class="search searchtop">
  <form  target="_blank" name="f2" action="https://aaoe.github.io/cse/search">
    <input type="hidden" value="7520588606970330124" name="s">
    <input type="hidden" value="" name="nsid">
    <input autocomplete="off" maxlength="25" value="" id="kw2" name="q"  class="searchInput s_ipt">
    <input type="submit" class="searchBtn" value="搜索"  id="su" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>


<div class="daohang" id="daohang"><strong>位置:</strong><a href='https://aaoe.github.io/'>主页</a> > <a href='../../index.html'>古典小说</a> > <a href='../index.html'>神魔志怪</a> > <a href='index.html'>金莲仙史</a> > </div>
<div class="con1" id="con1"><script type="text/javascript">push168("mytop");</script></div>
<div class="kind">
    <h1 class="h11">第三回　岳鹏举舍命辅中兴　王世雄被黜空世事</h1>
</div>
<div class="mingzhuPage mingzhuPage1"><a href='7710.html'>【上一篇】</a> <a href="index.html" title="金莲仙史" class="returnIndex">【回目录】</a>
<a href='7712.html'>【下一篇】</a> </div>
<div class="articleContent" id="articleContent">
    <p><b class=maintext>第三回　岳鹏举舍命辅中兴　王世雄被黜空世事</b></p><p>
词曰：</p><p>
世人志要坚，辅国安邦学圣贤。一片忠心扶社稷，未展衷情意，浩气冲天已了然。怀抱先天志气全。今将世事都抛撒，了却尘情觅真铅。（右调《追云飞》）</p><p>
却说乙已冬，金兵分道入寇，宋帝召种师道为两河制置使，姚平仲与俱赴汴。帝以金师日迫，避兵东幸，李纲请假皇太子位号以守社稷，帝即禅位。太子桓即位为钦宗，尊帝为太上皇帝，立朱氏为后。丙午春，改元靖康。立十二月，师溃黎阳，金人渡河。以李纲为东京留守，督诸兵入援。金兵围汴京，李纲力战，屡挫之。金人议和，遣康王构为质。</p><p>
种、姚兵至，夜袭金营。金将侯吏觉之，出马交战，早惊动了金营各路兵马，一时杀来。种师道督兵在后，见金兵势大，不敢乱战，引兵且战且退，渐渐遁去。姚平仲之兵在前，深人重围，二万精兵尽被围困。姚平仲原有万夫不当之勇，此时金兵势大，左冲右突，杀条血路，乘着青骡，一昼夜驰七百五十里，至邓州得食。后入大面山，解骡倚石坐定，忽觉心地清凉。见上山来一道者，曰：“汝争着这点功名，陷害二万之命，罪业不小。”平仲拜伏求度。道者曰：“余汉将钟离权也，以事迹相类，特来度汝。”遂授至道，令其山洞静养，道成时，必当积功累行。平仲拜受静养。不表。</p><p>
是冬，金人陷河东诸郡，更陷西京。诏康王往金，至磁州，守臣宗泽迎谒，劝勿往。</p><p>
初，相州汤阴县岳和，真人须林五世孙也。妻姚氏有娠，昼寝，见铁甲丈夫人曰：“汉张翼德当住于此。”醒来遂生一子，有大鸟若鹄，飞鸣屋上，因名飞，字鹏举。时崇宁癸未二月望日。生未几，洪水泛涨，母抱飞坐大瓮中，随水冲激。抵岸，母子无恙。少负节气，沉厚寡言。家贫力学，少有神力。初学射于周同，发无不中。周同死，每朔望必至墓祭奠。父卒，尽礼丧葬。娶妻李氏奉母。复师西牟山魏中，即魏伯阳真人玩世，得受兵铃。时乡人多为盗匪，母刺“尽忠报国”四字于飞背上以诫之。刘始宣抚真定，募敢战士，飞往投之，累擒剧贼，康王授飞为承信郎。 </p><p>
时康王在磁州，出谒崔珏祠，少憩祠中，俟日暮潜归，朦胧际有人曰：“速起，追兵至矣！”王惊醒，见星光下有马，跨而加鞭，遇水腾跃而过。天明，遇相州兵迎入，其马僵立，视之，即崔府君祠中泥马也。</p><p>
金兵围京城，要帝出盟。遣使持腊诏至相州，命康王为河北兵马大元帅，帅师入卫。兵败，帝如金营议和。</p><p>
丁未春，帝身陷金营，金将迫帝易服。侍郎李若水骂贼被杀。刘拾自缢死，八十日就殓，颜色如生。二月，金劫后妃、太子、宗戚，惟孟后以废居得免。金人以少宰张邦昌为楚帝。是夏，金囚二帝三千人往北，孟后降手书，令康王嗣统。群臣固请正位，遂即位於应天府，为南宋高宗，改元建炎，尊孟后为元佑太后。宗泽为京留守，令岳飞大败金人，升为统制。</p><p>
戊申春，金兀术犯汴，宗泽败之。前后上疏为黄、汪所抑，疽发背而死。杜充代之，悉反于泽，兵败。</p><p>
己酉，帝奔镇江，以吕颐浩拒守。帝如江宁，改江宁为建康。册子里为皇太子，未几殂。遣洪皓使金，通问二帝消息，被拘留于冷山。七月，兀术寇汴，杜充弃汴走。帝如杭州，改曰临安。是冬，杜充叛，降于金，诸军皆溃。兀术南侵，帝奔明州。兀术陷临安，帝航於海。</p><p>
庚戌春，金人追袭帝，提领海州张公裕败之。帝如温州，停舟於金鳌岛下。帝登游，见石上壁峭有诗云：</p><p>
牡蛎潍头一艇横，夕阳西下待潮生。与君不负登临约，好向金鳌背上行。（徐神翁题）</p><p>
帝惊叹，顾侍臣曰：“朕初生时，徐神翁进此诗于上皇而化，岂知应于今日也！”帝还越州。时韩世忠大败兀术于江中，兀术欲趋建康，岳飞伏兵牛头山，长子岳云年十二岁，双锤截战，兀术复败出江。韩世忠阻金兵于金山下，兀术用火攻，遁去。徙二帝于五国城。金立刘豫为齐帝。</p><p>
辛亥，宋改元绍兴，以张浚为江淮招讨使，岳飞副之。张浚遣子张宪隶岳飞帐下。飞引张宪、牛皋、王贵、岳云等讨击江淮，悉平。孟太后崩。以秦桧、吕颐浩为左右仆射，黜胡安国提举仙都观，召张浚经略熙河。是夏，岳飞破虔州，帝书“精忠岳飞”四字，制旗赐之。</p><p>
乙卯春，金主晟崩，其兄之孙炳禀，为熙宗，仍号大金。帝以赵鼎、张浚为左右仆射，张浚欲荐友苏云卿代之，使至，苏云卿隐去，有诗寄使回。张浚见诗云：</p><p>
多年别作一家风，岂料闲名达帝聪。可笑时人贪富贵，莫将污秽溅苏公。</p><p>
张浚叹息不已。后有人见于宜兴，容貌益少，转瞬不见。是夏，岳飞受命，进爵鄂侯，讨杨么。帝召张浚还，飞曰：“请留八日，我擒杨么。”果然八日斩么。浚叹曰：“岳侯神算也。”</p><p>
丙辰夏，岳飞以母丧去官。诏起复之。飞上疏请复中原，帝不许，乃还。</p><p>
丁已，何藓自金还，始闻太上皇及太后丧，帝成服。诏岳飞屯江州。</p><p>
戊午春，金改元天眷。帝定都临安，以秦桧为相。王伦偕金使来议和、归地，桧力主之。岳飞上言：“相臣谋国不臧。”桧深衔愤。王伦被金人拘于河间府，自缢而死。</p><p>
庚申，兀术复陷河南、陕西州郡，吴磷败於扶风。兀术用铁浮图，被刘蹊破之。岳飞进复西京，留大军於颖昌。兀术以拐子马来战，飞命以麻扎刀做斫其马足。兀术益兵攻战，岳云以兵败之。兀术兵败，欲归北。秦桧欲议和，讽帝诏诸将班师，以金字牌召岳飞还。飞愤泣，引兵还鄂。兀术复陷河南郡县。秦桧以张九成等七人谤己，皆贬之。九成自号无垢子，乃是文昌化身，通释、道经典。贬知邵州，后乃隐著书。不表。</p><p>
辛酉，金改元皇统。兀术陷寿春。诏张俊、刘符救之，金兵奔遁。诏班师，以韩世忠、张俊为枢密使，岳飞为副使。秦桧谮飞，罢为万寿观使。桧矫诏下飞于狱。议和已成，奉表称臣于金。除夕，桧逼飞缢死于狱；张宪、岳云斩弃于市。是日，天暗。岳飞昔梦两犬争言，渡江时闻金山僧道月逆知未来，往叩之，因言以梦。道月道：“二犬争言，乃狱字也。惟劝将军潜身遁迹，可免风波之难。”公笑而不信，至被难于风波亭下也。秦桧籍公家资，徙于岭南。飞女银瓶投井死。韩世忠罢为醴泉观使，遂杜门谢客，携酒自乐。</p><p>
壬戌，金归徽宗太后之丧。韦太后至。加秦桧太师，封魏国公。时谢石游临安，以相字为名，帝遇之，举杖于地一画，令相之。石曰：“土上加一画，王字也。请再书一字。”帝又以杖书一“问”字。石惊曰：“左右是君，即主上也。”帝曰：“毋多言，明日当召卿。”次日召见，帝于偏殿书一“春”字命相。石曰：“秦头太重，压日无光。”帝默然，赐赏命出。桧闻之，阴以他事中之，窜谢石于岭南。不表。</p><p>
且说王世雄曾任长安都尉，在任三年。金兵犯关，与副帅吴磷会兵于同州．败金兵于扶风，复守陕西城治。后升西路长吏，把守潼关。不表。</p><p>
却说山东登州府宁海州西门外，离城五里许，有一富户，姓马，名钰，子宜甫。其母初孕时，梦麻姑赐丹一粒，吞之，觉而分娩。生于金天会癸卯岁五月二十日。少有智慧，儿时常咏乘云驾鹤之诗。李无梦见之，曰：“此子真仙材也。”家财巨富，别号马半州。长娶里人孙显忠之女为妻。孙氏生于宋徽宗宣和元年己亥岁正月初五日，母梦白鹤人怀之祥，觉而有孕。生得眉清目秀，少而聪慧天成，有沉鱼落雁之容，闭月羞花之态；酷好翰墨，尚喜赋诗。长适马宜甫，每与夫联句赋诗，不让苏少。但是翁姑早丧，夫妇幸得男材女貌，朝欢暮乐，难免持家主事之烦。幸其有富于家，自当不乏用人。先有金兵犯境，恐遭流乱之忧，幸得生于偏道，不复倾危。不表。</p><p>
且说乙丑秋，慧星现，张浚因论时事，贬于连州。</p><p>
丙寅，刘子羽卒。初，吏部朱松有疾，以家事托子羽，教其子朱嘉。更后以道义成立。后话不表。</p><p>
戊辰，金太师兀术卒，以完颜亮为丞相。</p><p>
己已冬，完颜亮端主直而自立，改元天德。大杀宗室，淫乱无伦。复迁都于燕京。宋臣欲伐金，秦桧不许。</p><p>
庚午夏，施全刺秦桧于道，不中。辛未，咸平王韩世忠卒。</p><p>
甲戌，西辽主夷列殂，诏命其妻权掌国事。为承天皇后，改元崇福。</p><p>
乙亥秋，秦桧欲行谋逆，陷张浚等诸贤，忽病不能言。诏封桧建康王，令致仕，是夕死。帝始觉秦桧之奸，诏治秦党，皆窜远州。复张浚、胡寅、张九成等官。</p><p>
丙子夏，金改元正隆。钦宗皇帝崩于金。</p><p>
已卯春，张九成提举江州太平观，上言金必败盟，因荐陈康伯、朱嘉。九成六月有天使来迎，遂危坐而逝。是秋，召朱嘉，不至；以陈康伯为右仆射。</p><p>
庚辰冬，遣虞允文至金贺岁。金主曰：“我将看花于洛阳矣。”允文还奏。康伯请用吴磷、刘椅、王刚中督兵防御。</p><p>
辛巳秋，金大举入寇江淮，王刚中与吴磷败之。金主败兵渡淮，刘椅张兵淮阴随之。宋帝亲征，康伯请允文参谋军事。完颜亮趋扬州，军临采石，允文出兵截杀，大败金兵，完颜亮死于军中。允文等请帝班师。冬十月，金人立乌禄于辽阳，更名雍，为金世宗，改元大定。</p><p>
壬午五月，宋帝传位太子各，为孝宗。尊高宗为太上皇。召张浚宣抚江淮，追复岳飞官，礼葬于西湖。时宿迁魏胜起兵，克复海州。胜善用大刀，金人见而惧走。胜少与王世雄为友，矢心报国。</p><p>
先，王世雄守陋握关，见金兵屡败，正可与二圣报仇，秦桧反出议和，称臣于金，心中衔愤，乃献赋春官，寓言其非，因谓。许旨，而黜其官。</p><p>
世雄被黜，回转咸阳，时年四十七岁，唱然叹曰：“孔子四十而不惑，孟子四十不动心，我今已过矣，尚吞腥啄腐，纤紫怀金，不亦愚乎？”遂与妻和氏言道：“我看拜相封侯，尽似浮云紫雾；腰金系玉，岂如物外闲人？今幸被黜，不至老陷于仕途，若不猛醒急退，只恐深沉于苦海矣。”夫人道：“谚云：陪王如陪虎，食禄似吞钩。今老爷为官被黜，何足挂齿？况你我今已知命之年，幸有二子金宝、金玉，量来不乏后嗣；更兼衣食无亏于体，何劳更向别求哉！”世雄道：“夫人言虽有理，奈何世事如麻，光阴迅速，一息不来，命非我有。欲效汉之留侯、越之范合、晋之葛洪、唐之贾耽，此皆功成名遂，得道登仙，与天地齐其寿，与日月合其明；或乘驾跨鹤游三岛，或骑龙驭虎上九霄。到此之时，岂不快哉！言虽如是，未知天随人愿否。”夫人道：“人有是愿，天必从之。但老爷这一派言语，说得妾身如醉梦初醒，顿觉尘境虚浮，愿老爷早遇明师，得受修身的妙法，可与我修持，夫妇同登仙界，岂不美乎！”世雄笑道：“倘有得道之日，摹路相逢，可以传授，何况夫妻乎？我当自此访问参求，倘然苍天怜感，你我夙有仙根，自有真师相遇，传授至道。”正是：</p><p>
夙缘有种今生遇，从此分离断赤绳。不是当年青鸟降，如何一指便飞腾？</p><p>
欲知世雄夫妻访道如何，且听下回分解。<p>
</div>
<div class="mingzhuPage"><a href='7710.html'>【上一篇】</a> <a href="index.html" title="金莲仙史" class="returnIndex">【回目录】</a>
<a href='7712.html'>【下一篇】</a> </div>
<div class="line"></div>
<div class="con2" id="con2"><script type="text/javascript">push168("mybottom");</script></div>
<div class="kind"> <h2>推荐阅读</h2> </div>
<div class="index_list">
    
     <a href="../liaozhaizhiyi/index.html">&middot;聊斋志异</a>
    
     <a href="../liaozhaizhiyiwenbaiduizhao/index.html">&middot;聊斋志异文白对照</a>
    
     <a href="../liaozhaizhiyibaihuawen/index.html">&middot;聊斋志异白话文</a>
    
     <a href="../fengshenyanyi/index.html">&middot;封神演义</a>
    
     <a href="../shanhaijing/index.html">&middot;山海经</a>
    
     <a href="../shanhaijingbaihuawen/index.html">&middot;山海经白话文</a>
    
     <a href="../jigongquanchuan/index.html">&middot;济公全传</a>
    
     <a href="../huanzhongyou/index.html">&middot;幻中游</a>
    
     <a href="../dongyouji/index.html">&middot;东游记</a>
    
     <a href="../jiaoyepa/index.html">&middot;蕉叶帕</a>
     
</div>
<div class="con3" id="con3">
  <script type="text/javascript">push168("image3");</script>
</div>
<script src="https://aaoe.github.io/templets/css/my1.js" type="text/javascript"></script>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
	}) 	
</script>
<div class="search searchfoot">
    <form  target="_blank" name="f2" action="https://aaoe.github.io/cse/search">
        <input type="hidden" value="7520588606970330124" name="s">
        <input type="hidden" value="" name="nsid">
        <input autocomplete="off" maxlength="25" value="" id="kw2" name="q"  class="searchInput s_ipt">
        <input type="submit" class="searchBtn" value="搜索"  id="su" />
        <select name="searchtype" class="search-option" id="search-option" style="display:none;">
            <option value="title" selected='1'>检索标题</option>
             <option value="titlekeyword">智能模糊</option>
         </select>
    </form>
</div>
<div class="bot"><a href="../../index.html">古典小说</a>|<a href="https://aaoe.github.io/shige/">唐诗</a>|<a href="https://aaoe.github.io/songci/">宋词</a>|<a href="https://aaoe.github.io/jingbu/">经部</a>|<a href="https://aaoe.github.io/shishu/">史书</a>|<a href="https://aaoe.github.io/zibu/">子部</a>|<a href="https://aaoe.github.io/cifu/">辞赋</a>|<a href="https://aaoe.github.io/yuanqu/">元曲</a> </div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>


</div>
<span style="display:none;">
<script>
var _hmt = _hmt || [];
(function() {
  var hm = document.createElement("script");
  hm.src = "../../../../hm.baidu.com/hm10d6.js?dc0cf2a0b65b7ab8ee179596732b745a";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
</span>

</body>

<!-- Mirrored from https://aaoe.github.io/gudianxiaoshuo/shenmo/jinlianxianshi/7711.html by HTTrack Website Copier/3.x [XR&CO'2014], Sat, 12 Oct 2024 12:00:20 GMT -->
</html>



