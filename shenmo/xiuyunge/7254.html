<!DOCTYPE HTML>
<html>

<!-- Mirrored from https://aaoe.github.io/gudianxiaoshuo/shenmo/xiuyunge/7254.html by HTTrack Website Copier/3.x [XR&CO'2014], Sat, 12 Oct 2024 12:00:18 GMT -->
<head>
<meta charset="gb2312">
<title>祈雨泽神通旱魃保节妇法遣榴姑_绣云阁</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<meta http-equiv="Cache-Control" content="no-transform" />
<meta http-equiv="Cache-Control" content="no-siteapp" />
<meta name="MobileOptimized" content="width"/>
<meta name="HandheldFriendly" content="true"/>
<meta http-equiv="X-UA-Compatible" content="IE=Edge,chrome=1" /> 
<script src="../../../js/jquery.js" type="text/javascript"></script>
<script src="../../../js/pc.html" type="text/javascript"></script>
<script src="../../../js/mpp168.js" type="text/javascript"></script>
<link href="../../../css/wap2011.css" rel="stylesheet" type="text/css" />
<link rel="canonical"  href="https://aaoe.github.io/gudianxiaoshuo/shenmo/xiuyunge/7254.html">
</head>
<body class="body">
<div class="mtop"> <a href="https://aaoe.github.io/" class="mindex"><img src="../../../images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> ・ <a href="index.html">绣云阁</a></i></div>
  <span class="mmenu" id="mmenu"><img src="../../../images/mmenu.png" alt="目录" /></span> </div>
<div class="mnav" id="mnav">
 <a href='https://aaoe.github.io/'>首页</a> <a href="../../index.html">古典小说</a> <a href="https://aaoe.github.io/shige/">唐诗</a> <a href="https://aaoe.github.io/songci/">宋词</a> <a href="https://aaoe.github.io/jingbu/">经部</a> <a href="https://aaoe.github.io/shishu/">史书</a> <a href="https://aaoe.github.io/zibu/">子部</a> <a href="https://aaoe.github.io/cifu/">辞赋</a> <a href="https://aaoe.github.io/yuanqu/">元曲</a> 
</div>
<div class="search searchtop">
  <form  target="_blank" name="f2" action="https://aaoe.github.io/cse/search">
    <input type="hidden" value="7520588606970330124" name="s">
    <input type="hidden" value="" name="nsid">
    <input autocomplete="off" maxlength="25" value="" id="kw2" name="q"  class="searchInput s_ipt">
    <input type="submit" class="searchBtn" value="搜索"  id="su" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>


<div class="daohang" id="daohang"><strong>位置:</strong><a href='https://aaoe.github.io/'>主页</a> > <a href='../../index.html'>古典小说</a> > <a href='../index.html'>神魔志怪</a> > <a href='index.html'>绣云阁</a> > </div>
<div class="con1" id="con1"><script type="text/javascript">push168("mytop");</script></div>
<div class="kind">
    <h1 class="h11">祈雨泽神通旱魃保节妇法遣榴姑</h1>
</div>
<div class="mingzhuPage mingzhuPage1"><a href='7253.html'>【上一篇】</a> <a href="index.html" title="绣云阁" class="returnIndex">【回目录】</a>
<a href='7255.html'>【下一篇】</a> </div>
<div class="articleContent" id="articleContent">
    <p><b class=maintext>祈雨泽神通旱魃保节妇法遣榴姑</b></p><p>
夜宿晓行，不久已到都下。七窍夫妇住于馆驿，乘舆先拜郝相。郝相夫妇见之，欣喜非常，设筵款待。谈情竟夜。于次早五鼓，随郝相入朝，待漏朝君。君上奖赏一番。即授以刑部员外之职。七窍得此荣宠，暗思：吾今官位，固已擢升，不知吾友三缄，又作何品？怀思未吐，已转郝相府中。相府家人，齐来贺喜。自此七窍常在刑部办理政事矣。</p><p>
且看三缄自奎星阁将妖难脱后，又向故里以遄征。一路行来，归心似箭。奈途长道远，一时难到乡间。无何，春日已过，初夏之临。师徒止止行行，目极村野，秧歌四达，已属插禾之期。但烈日当头，常叹密云不雨，草木枯槁，恰似秋深景况。村人无可如何，约集刹中，诵佛呼天，以祈雨泽。三缄见得，心怀不忍，转谓狐疑曰：“插禾之际，甘霖弗降，下民胡以聊生？”狐疑曰：“师惜天泽不施，何不作一方便，以使沛然下雨，万井沾恩？”三缄曰：“上天原爱斯民，其不雨者，必民自取也。师有何能，敢傲天命？”紫光笑曰：“吾师欲使上天雨部一展，者也无难。”三缄曰：“尔有祈雨术耶？”紫光曰：“有之。”三缄曰：“如何？”紫光曰：“将竹几一座，穿以二杠，如肩舆然。其中以一犬子坐定，犬首饰以夏冠，或女或男，拥犬而行，遍村游转。为首者带化米豆，以为雨后酬天之需。”村俗祈雨，道破堪羞。言至此，三缄曰：“犬之为物，至贱也，乌能动天而沛雨泽乎？”紫光曰：“俗云笑犬必雨。舆此犬于乡村者，正以使人笑之耳。”三缄曰：“以此祈雨，恐不能动天，而反触天矣，乌乎可！”紫光曰：“弟子亦知不可。然吾乡先辈常祈雨，以此而验焉。”狐疑曰：“尔言如是，不若吾所见者为更灵。”紫光曰：“尔之所见若何？”狐疑曰：“吾乡不雨，多怪神祗。胡说之极，何不自怪？或将神祗舆以赴市，或在观刹齐诵佛号，而请泥塑之像，坐于烈日之中。”又指出村中一祈雨之弊。紫光曰：“所为若此，其意何居？”狐疑曰：“彼言神畏日烈，自能沛泽耳。”三缄曰：“此更怒触神天也，焉得雨泽下降耶？”狐疑曰：“如师所说，何乡井愚民恒于无雨时行之，亦多效验？”三缄曰：“以此祷天，俱为儿戏，何能得雨？即得雨焉，亦上天依时而降，适逢其会也，岂如此可得甘霖乎？夫五风十雨，天非不欲依时而然，其所以久晴不雨者，皆下民行为，多不合于上天，天故禁其雨露，以警斯民也。世人那得知此。如得所警，而同登道岸，则上天雨泽，不必祈祷，自应时而沛矣。此理村愚不晓，每遇不雨，一切作用，均属戏侮上天。上天不过念其无知而宥之耳。”紫光曰：“师言大开胸臆。但此地田畴涸辙，如何救耶？”三缄曰：“俟至其地，见有祈雨者而示之。” </p><p>
师弟在途谈论，不觉日已西沉。狐疑曰：“天色将晚，又向何处栖身？”三缄曰：“尔速前去，寻一寺观，吾即至焉。”狐疑诺，前行数里，路旁一刹，鸣鱼击鼓，诵佛声声。近而视之，刹门一额，曰“三仙观”。狐疑入得观内，见老叟数人，拜跪佛前，呼天望救。询之观内老僧，老僧曰：“因天不雨，四邻祷效桑林耳。”狐疑曰：“吾师弟三人，自远方归里，行至贵观，天色将晚，欲借一宿，可许之乎？”老僧曰：“谁无远行？借宿一宵，有何不可。”狐疑曰：“老僧慷慨如期，殊为难得。但吾师弟行力已疲，吾且出观相延，恐彼不知此间，误行异地。”老僧曰：“尔且延之，毋使尔师又悲岐途也。”狐疑出，正值三缄、紫光已临观外。狐疑曰：“是观老僧颇贤，可借宿于此。”三缄喜，同入观中，拜见老僧暨村叟等。老僧茗罢，设斋以待。村叟傍晚各归其里而去。三缄询及老僧作何佛事，方知是地旱更甚前，村老策无可施，约集村人，虔祷上天。是以在兹同称佛号，宾主谈谈论论，不觉时近二更。老僧曰：“道长行路辛苦，可下榻矣。况明晨村老早临，吾属本观住持，又当为之奔走。”言罢，手持灯檠，导三缄师徒入室安寝。师弟入室，各寻榻所，跌坐用功。</p><p>
未几，四更已报，村老偕来，钟鼓交鸣，诵佛之声又作。早餐后，突有村老二三，拱立三缄榻前，笑容可掬。三缄曰：“村老恭敬如此，所欲何为？”村老曰：“吾辈目极道长道骨仙风，器宇不凡，知其必有法术者。”言犹未已，三缄曰：“欲求法术何用？”村老曰：“吾乡遭此大旱，禾弗能插。天再不雨，时过禾老，必为凶年。吾乡人民，多属困穷，何能生活？素闻岁逢大旱，为虐者旱魃神也。祈道长法术略施，驱此旱魃。倘得沛然下雨，万姓恩沾，道长之功，大无量矣！吾辈所求如是，冀道长发下慈仁，为吾乡一施恩德！”三缄曰：“既然如此，将汝一村男女，传来是庙，吾自大施法术，以祈泽降上天。”村老闻言，各相传说，一时男女集于是观者千有余人，济济跄跄，争视道长施法。三缄不徐不疾，立于案上，大声言曰：“上天不雨，皆由汝村之男妇不仁。当头一棒。不仁者何？男也，或听妻言而忤逆父母；女也，或逞气性而不孝翁姑。或迩室戎兴，欺兄凌弟；或街头贸易，使诈怀奸。种种罪愆，上干天厌，无怪乎雨泽不降，田生龟板。写透天厌之条，以警村人。吾祈雨有术，未知汝村女女男男，可依吾否！”村人齐声应曰：“愿从道长之言！”三缄曰：“既愿，可将文房四宝排列案间，各书姓名，各改旧过。书毕，待吾录疏焚之，今夜自然甘霖大降矣。”老僧如命，事事排列，村人争书名姓，下注改过之语。顷刻间，名已书齐。三缄复上案中，呼其名曰：“汝愿改过，实出甘心，自兹以还，切毋仍蹈故辙！”一一谆问，村人一一应诺。三缄于是命众散去，沐浴书文，即于观前对天焚化。是夕，天忽生云，雷声震动，倾盆大雨，沟洫皆盈。村中女男，称颂道士不置。</p><p>
次日，同备牲醴，入庙谢天，并酬三缄。三缄师徒告辞欲行，村人坚留不许。将天谢后，齐跪三缄之前，曰：“若非道长施法救民，吾辈何以聊生？”一口同声，欢呼拜舞。三缄曰：“吾无法术也，以汝改过回天。天爱改过，故滂沱大降，其功仍归汝等，于我何与乎？”村人曰：“未得道长指陈，吾等不知，只以诵佛祈祷，又安能雨盈沟洫，如斯易易哉？此固上天隆恩，亦实道长厚德。道长须留观数日，俾吾辈再备蔬酌，以酬其劳焉。”三缄曰：“吾非为酌而来，不过事机偶遇，为汝等一指迷途耳。备酌一事，村老毋须。吾于今夜三更，将不辞而行矣。”村人苦留数次，三缄假为应诺。俟村人归去，师徒是夜暗暗出观，向坦道而归。</p><p>
一日行至皓月村前，又是牧童唱晚，渔舟打浆之际。师弟忙忙前奔，恰听初撞晚钟。傍钟声而寻之，得一观焉，名曰“丑宿”。持住是观者，乃尼僧也。师徒至止，一老尼迎入，询曰：“道长何来？”三缄曰：“吾师弟傍晚难行，欲借宝庵止宿一夕。”老尼曰：“借宿不妨。但吾系女僧，观内留宿男子，恐山邻訾议。”三缄曰：“吾等宿于外厢，天晓即行，有何碍处？”老尼曰：“如是，汝师徒可宿观音殿侧斗室之内，明日早去毋迟。恐山邻知之，斥吾女尼不应招宿男道也。”三缄曰：“老尼放心，吾师徒去自早耳。”言已入室，各寻榻所，以习内功。</p><p>
时至更深，倏听人言嘈杂，自外呼曰：“老尼开门！”呼约十数声，老尼始苏，出而询曰：“外面何人，呼门何事？”一男子答曰：“特来观内，暂息其肩。天晓之时，即便归去。”老尼闻说，将门开后，六七男子，同入观中。老尼曰：“夜深矣，奈无茗以献山邻何？”男子曰：“吾等不烦老尼。汝可仍归寝所。”老尼曰：“吾年七旬，每卧至夜半，久望天晓。如再归榻，入梦殊难。”男子曰：“如此，老尼坐下，吾访汝一人焉。”老尼曰：“其人何名？”男子曰：“其人孙姓，名有仪。”老尼曰：“此人死已久矣。”男子曰：“不知其妻容貌何若？”老尼曰：“彼妻雪氏，貌美无双。村妇虽多，鲜有能及之者。但性烈如火，誓愿守节不迁。虽历此间仅一里之遥，从未一入吾观。汝之所问，谅是内亲？”男子曰：“非也。”老尼曰：“既非亲眷，如何知彼而复访其品貌耶？”男子见得老尼谆谆究问，乃告之曰：“雪氏夫家广有金银，伊弟恋其全业，暗将此妇嫁与吾躬，毒弟不仁，恐难逃其天律。约定明晨交人与吾。吾故乘夜，宿刹一夕，以候天晓，舁之而归。”老尼摇手曰：“不可，不可。汝听吾劝，休想此妇为妻。彼弟奸诡如斯，是女死期至矣！”男子曰：“妇女骗人，辄以‘死’字。其实死之者有几！”老尼曰：“他妇或假言一死，以骇乎人，若雪氏性情，视死如归，汝必欲得而妻之，不死舆中，必死汝室。天下美妇多矣，先生何不另行择配，而必遭此一番忧气乎？”男子曰：“吾有力娶彼，不畏不从也。”老尼见言不入，别以他词乱之。俄而鸡鸣四野，日出东方，男子数人，肩舆竟去。</p><p>
雪氏不知夫弟已将己身易姓，尚早出户洒扫堂地，勤拭几案。未逾一刻，闻得犬吠声，倚门望之，见数男子扶舆而入。雪氏疑为夫弟所呼，以舆弟媳归宁者，欣然叱犬接入献茗焉。夫弟耳闻犬吠，知接亲人来，忙忙出庭，待以酒食。食已，方呼雪氏而与之言曰：“吾家无甚厚产，难养闲人，且嫂又无儿在兹，苦守何益？弟见凄凉若是，与嫂选一贤郎，家极富豪，可甲一郡。今朝吉日，嫂将尔之赔妆以及新旧衣裙，一概收拾，弟毫不取。贺吾嫂嫂，另移一步，自然产子接后，从夫偕老矣。”不知何以忍于出口。雪氏闻言大惊，曰：“弟醉耶？”弟曰：“晨早而起，并未饮酒，醉从何来？”雪氏曰：“如此，则弟癫乎？”弟曰：“正大言谈，何癫之有！”雪氏曰：“尔兄没时，嘱尔抚子于嫂，以接后嗣，尔已诺之。且对尔兄发誓，愿保嫂节以终老。今何出此言也！况嫂于尔兄前，曾誓以终身不二，尔胡天良昧却，行为若此？嫂岂杨花水性、朝秦暮楚者哉！”言语正大奇警，上敬。彼弟怒曰：“吾早知尔深闺卖笑，外面假为正人。尔如从耶，吾另予金数百，以作根本；如其不从，尔亦难逃天罗地网也！”雪氏恐人众被搂，入室闭户。彼弟将门毁去，命四五伟汉，占抱雪氏上舆。忍心害理，莫此为甚。他日没去，何面见兄？雪氏逆结胸怀，缢殒舆内，舆夫知觉，以告。强娶者畏甚，速将尸抛路侧，空舆而归。</p><p>
恰值榴姑在洞炼道，纳闷不堪，乘得云光，遍游四境。忽见怨气一股，直绕空际。榴姑傍着怨气，按下云光，乃见道旁横一女尸。以手抚之，气已绝矣。忙取灵丹一粒，纳入口中。移时，喉内作响，尸忽摇动。久之坐起，呼天泣曰：“妾命何苦耶？”正悲泣间，三缄师弟已至其处，见一女娘席地呼号，一女旁立，询其为何悲泣。雪氏拭泪，详将占嫁之事告之。三缄曰：“尔弟不良如是，尔愿归乎？”雪氏曰：“归则被害，不若死之为安。”三缄侧然，转询旁立女子曰：“尔系此女何人？”榴姑曰：“吾游此地，见得女尸横卧坦途，吾当饮以药饵，立见魂归躯壳而活，尚未询厥来历。不意仙官至是，见此女而详询之。敢问仙官能识妾否？”三缄曰：“不识。”榴姑曰：“仙官不记当日为松姑所害，吾母女舍力以救乎？”三缄默然良久，曰：“尔榴姑耶？”榴姑曰：“然。”三缄曰：“前承救援。今在何洞修道？”榴姑曰：“自得真人指点，仍归原洞，母女同修。奈功行细微，欲求飞升而不得。”三缄曰：“能救人命，即是莫大阴功。久久修持，何患飞身无日。但此节烈之妇，乃上天所最重者，将何以安置哉？”榴姑曰：“仙官带彼归去，保之于家，可乎？”三缄曰：“吾家子属所抚，少不知事。况吾归里庐暮省后，又欲远游，以造外功，安能保全其节？不若带归尔洞，教彼修炼之方。他日有成，尔功亦不小也。”榴姑曰：“此意妾思已久。但妾与彼不同其体，洞内又无烟火等物，如何养得彼躯？”三缄曰：“者事甚难措置矣。”狐疑曰：“是妇自有母爱，何不送去彼处安置，更为妥当乎？”三缄曰：“此计甚善。第不识彼之母家，在于何地？”雪氏答曰：“历此甚近耳。”三缄曰：“其地何名？”雪氏曰：“地名雪岭，父母俱存。但家甚寒，难以生活。”三缄曰：“吾予银十两，榴姑可送至雪(云)岭，交伊父母，且为之四时保护焉。”榴姑曰：“如此甚好。然仙官难遇，吾与此女愿拜门下，恳祈赏收。”三缄曰：“尔既愿拜吾门，焉有不收之理？”二女喜甚，双双拜于路旁，三缄遂为榴姑取以道号曰榴真子，为雪氏取以道号曰雪清子。</p><p>
二女拜罢，榴姑曰：“道妹牵着吾裙，闭定眼儿。雪岭虽遥，顷刻可到。”雪氏诺。拜辞三缄后，牵裙闭目，耳听风声浓浓。霎时之间，榴姑曰：“止。”雪氏睁目而视，已抵雪岭矣。榴姑曰：“尔认谁家是尔父母所住？”雪氏谛视良久，曰：“岭左之下，烟生林外者，即母家也。”榴姑于是与同雪女缓缓行至岭左，刚入柴扉，彼母见而惊曰：“吾女那得归来？”雪氏泣诉所以。雪母听罢，忙向榴姑拜谢再三。榴姑复赠纹银二十余两，以安雪氏之身，曰：“道妹已得母家，安身有所。至于习道，姊自缓来传之。姊将去矣。”雪氏母女苦苦遮留，榴姑不忍拂情，勉强住居半日，暗于傍晚候，独出柴扉而归。及至母女寻之，已不见其形矣。<p>
</div>
<div class="mingzhuPage"><a href='7253.html'>【上一篇】</a> <a href="index.html" title="绣云阁" class="returnIndex">【回目录】</a>
<a href='7255.html'>【下一篇】</a> </div>
<div class="line"></div>
<div class="con2" id="con2"><script type="text/javascript">push168("mybottom");</script></div>
<div class="kind"> <h2>推荐阅读</h2> </div>
<div class="index_list">
    
     <a href="../liaozhaizhiyi/index.html">&middot;聊斋志异</a>
    
     <a href="../liaozhaizhiyiwenbaiduizhao/index.html">&middot;聊斋志异文白对照</a>
    
     <a href="../liaozhaizhiyibaihuawen/index.html">&middot;聊斋志异白话文</a>
    
     <a href="../fengshenyanyi/index.html">&middot;封神演义</a>
    
     <a href="../shanhaijing/index.html">&middot;山海经</a>
    
     <a href="../shanhaijingbaihuawen/index.html">&middot;山海经白话文</a>
    
     <a href="../jigongquanchuan/index.html">&middot;济公全传</a>
    
     <a href="../huanzhongyou/index.html">&middot;幻中游</a>
    
     <a href="../dongyouji/index.html">&middot;东游记</a>
    
     <a href="../jiaoyepa/index.html">&middot;蕉叶帕</a>
     
</div>
<div class="con3" id="con3">
  <script type="text/javascript">push168("image3");</script>
</div>
<script src="https://aaoe.github.io/templets/css/my1.js" type="text/javascript"></script>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
	}) 	
</script>
<div class="search searchfoot">
    <form  target="_blank" name="f2" action="https://aaoe.github.io/cse/search">
        <input type="hidden" value="7520588606970330124" name="s">
        <input type="hidden" value="" name="nsid">
        <input autocomplete="off" maxlength="25" value="" id="kw2" name="q"  class="searchInput s_ipt">
        <input type="submit" class="searchBtn" value="搜索"  id="su" />
        <select name="searchtype" class="search-option" id="search-option" style="display:none;">
            <option value="title" selected='1'>检索标题</option>
             <option value="titlekeyword">智能模糊</option>
         </select>
    </form>
</div>
<div class="bot"><a href="../../index.html">古典小说</a>|<a href="https://aaoe.github.io/shige/">唐诗</a>|<a href="https://aaoe.github.io/songci/">宋词</a>|<a href="https://aaoe.github.io/jingbu/">经部</a>|<a href="https://aaoe.github.io/shishu/">史书</a>|<a href="https://aaoe.github.io/zibu/">子部</a>|<a href="https://aaoe.github.io/cifu/">辞赋</a>|<a href="https://aaoe.github.io/yuanqu/">元曲</a> </div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>


</div>
<span style="display:none;">
<script>
var _hmt = _hmt || [];
(function() {
  var hm = document.createElement("script");
  hm.src = "../../../../hm.baidu.com/hm10d6.js?dc0cf2a0b65b7ab8ee179596732b745a";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
</span>

</body>

<!-- Mirrored from https://aaoe.github.io/gudianxiaoshuo/shenmo/xiuyunge/7254.html by HTTrack Website Copier/3.x [XR&CO'2014], Sat, 12 Oct 2024 12:00:18 GMT -->
</html>



