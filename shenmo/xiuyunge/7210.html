<!DOCTYPE HTML>
<html>

<!-- Mirrored from https://aaoe.github.io/gudianxiaoshuo/shenmo/xiuyunge/7210.html by HTTrack Website Copier/3.x [XR&CO'2014], Sat, 12 Oct 2024 12:00:18 GMT -->
<head>
<meta charset="gb2312">
<title>第十六回羊奔涧得逢仙友虎出穴又仗神威_绣云阁</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<meta http-equiv="Cache-Control" content="no-transform" />
<meta http-equiv="Cache-Control" content="no-siteapp" />
<meta name="MobileOptimized" content="width"/>
<meta name="HandheldFriendly" content="true"/>
<meta http-equiv="X-UA-Compatible" content="IE=Edge,chrome=1" /> 
<script src="../../../js/jquery.js" type="text/javascript"></script>
<script src="../../../js/pc.html" type="text/javascript"></script>
<script src="../../../js/mpp168.js" type="text/javascript"></script>
<link href="../../../css/wap2012.css" rel="stylesheet" type="text/css" />
<link rel="canonical"  href="https://aaoe.github.io/gudianxiaoshuo/shenmo/xiuyunge/7210.html">
</head>
<body class="body">
<div class="mtop"> <a href="https://aaoe.github.io/" class="mindex"><img src="../../../images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> ・ <a href="index.html">绣云阁</a></i></div>
  <span class="mmenu" id="mmenu"><img src="../../../images/mmenu.png" alt="目录" /></span> </div>
<div class="mnav" id="mnav">
 <a href='https://aaoe.github.io/'>首页</a> <a href="../../index.html">古典小说</a> <a href="https://aaoe.github.io/shige/">唐诗</a> <a href="https://aaoe.github.io/songci/">宋词</a> <a href="https://aaoe.github.io/jingbu/">经部</a> <a href="https://aaoe.github.io/shishu/">史书</a> <a href="https://aaoe.github.io/zibu/">子部</a> <a href="https://aaoe.github.io/cifu/">辞赋</a> <a href="https://aaoe.github.io/yuanqu/">元曲</a> 
</div>
<div class="search searchtop">
  <form  target="_blank" name="f2" action="https://aaoe.github.io/cse/search">
    <input type="hidden" value="7520588606970330124" name="s">
    <input type="hidden" value="" name="nsid">
    <input autocomplete="off" maxlength="25" value="" id="kw2" name="q"  class="searchInput s_ipt">
    <input type="submit" class="searchBtn" value="搜索"  id="su" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>


<div class="daohang" id="daohang"><strong>位置:</strong><a href='https://aaoe.github.io/'>主页</a> > <a href='../../index.html'>古典小说</a> > <a href='../index.html'>神魔志怪</a> > <a href='index.html'>绣云阁</a> > </div>
<div class="con1" id="con1"><script type="text/javascript">push168("mytop");</script></div>
<div class="kind">
    <h1 class="h11">第十六回羊奔涧得逢仙友虎出穴又仗神威</h1>
</div>
<div class="mingzhuPage mingzhuPage1"><a href='7209.html'>【上一篇】</a> <a href="index.html" title="绣云阁" class="returnIndex">【回目录】</a>
<a href='7211.html'>【下一篇】</a> </div>
<div class="articleContent" id="articleContent">
    <p><b class=maintext>第十六回羊奔涧得逢仙友虎出穴又仗神威</b></p><p>
三缄驱羊山外，群羊齐奔，彼亦急急逐之。奈羊不择地而游，三缄被荆棘勾衣，茅茨刺足，血流不止，瞒跚难行。日夕归来，匈奴视之，曰：“尔足底未能结实，故不敌茅茨之锋。”遂插铁板于炉中，俟其红时，烙及两足。三缄痛不可忍，呼号欲绝。匈奴曰：“不如是，不能驱羊山岗，何呼号乃尔？”竟将两足烙毕，身以羊毛毡披之，首以羊皮袋覆之，俨然又一匈奴也。次早给予荞饼，命急驱出群羊。三缄足甚痛疼，一拐一，勉强驱至山顶。山下洞水一泓，群羊欲饮，狂奔而去。三缄恐羊去远，不能追逐，又（及）惧羊若有失，受辱匈奴，事处两难，不顾痛楚，随之下涧。群羊饮罢，一羊傍涧酣眠，则众羊效之。三缄于羊眠后，席地而坐，自觉足底如焚，呻吟之声不绝于口。</p><p>
复礼子领得师命，乘云空际，以查三缄，如有难临，速为援救。正从秦岭见三缄独坐于地，云头按下，意欲相近与之交谈，恐其偶露行藏，为彼窥破，于是略显仙法，指衣成毡，化石成羊，缓缓驱来，眠于洞左。连呼三缄曰：“尔羊饱否？食饼其时矣。”三缄亦问曰：“尔羊何如？”复礼子曰：“吾羊烈甚，往往狂奔，追逐数山，始眠于此。”三缄曰：“尔羊既眠，谅已饱矣，来兹一晤可乎？”复礼子曰：“吾正无侣，急欲与子闲谈也。”言毕，抠衣涉涧，至三缄处，两相交揖而后并坐焉。</p><p>
坐已，复礼子曰：“吾兄愁颜如此其极，其殆初入是地而役任看羊乎？”三缄曰：“然。”复礼子曰：“初任看羊，必烙足底，若无药以擦其患处，终则浓血交流，牧任难胜。匈奴恶之，必加鞭笞之苦。”三缄曰：“吾于斯时，已不聊生，再加鞭扑，有死而已。兄属何名，步履若是其健乎？”复礼子曰：“吾傅姓名理，始以访友求道四方，继恋功名，参及胡将军行伍。前剿匈奴败绩，为彼所擒，已受五年看羊之役，不惟足底坚实，而且荞饼惯吃，雨雪风霜久不畏之，故强健乃尔。”三缄闻而泣曰：“吾不知若何而后如君也。”复礼子曰：必历四五春秋，方能强健。然子初到，难受此地烟瘴，吾有药一帖，掬水而饮，非但烟瘴可避，而足自步履如常。”遂取药身旁，以予三缄。三缄立而跌者再，复礼子曰：“尔全不能行动耶？”三缄曰：“不能。”复礼子曰：“尔不能行动，今夜露宿于此，虎狼一至，安保尔躯？”三缄聆言，大声哭曰：“愿死虎口，以了一生。”复礼子曰：“毋泣毋泣，吾且扶尔至涧，掬水饮药。”三缄起，手抚复礼两肩，一步一停，曳踵而至。躬身掬水，将药饮之。昏绝片时，苏来觉得精神爽快，以足踏地，其痛若失。三缄谢曰：“服君药饵，不啻仙丹，倘能得脱牢笼，仍归故里，兄与杜公恩德，吾必报之。”复礼子曰：“斯言既出，不可忘也。”三线指天誓曰：“若忘斯言，有如是日。”复礼子曰：“此山虎狼甚夥，惯盗其羊而食，每于牧罢归去，匈奴必点其数，如或欠一，鞭笞定所不免。吾有异术能化石成羊，兄羊如被虎狼所吞，向石呼曰：‘尔石来，尔石来，吾今换尔入羊胎。速速化，速速化，化作羊儿回去罢。吾奉紫霞命，弄假可成真。’只此数言，石化为羊，以补其缺。”三缄将口诀记下，复礼于用手一指，石果化羊，旋化为石焉。化已，又语之曰：“是山虎狼不但食羊，即看羊人多被吞噬，教尔一咒，虎狼纵近尔体，亦不过舌舐鼻嗅而已。”三缄曰：“其咒如何？”复礼子曰：“我是天仙体，牧羊将他倚。山神听我令，化为木石侣。虎狼宜速避，莫连天律语。尔见虎狼则念此咒，但须稳坐毋动，如其畏而奔走，必不利尔躬也。”三缄一一记之。复礼子曰：“日已西坠，吾途尚遥。”言别一声，驱动群羊，竟投山后。</p><p>
三缄返，匈奴点明羊数，又予荞饼。三缄吃罢，倚檐而卧。天晓驱羊向左。山左之草，更见葱定，群羊济济趋奔，争夺而食。后一驱羊者呼曰：“是地不可牧也，若再前驱，尔羊莫保。”三缄曰：“草绿缛而深肥，羊腹易饱，何不可牧？”其人曰：“中有怪物，善能噬羊，如可牧之，早已草色无存矣。”三缄闻言，忙将群羊驱转向北。北面牧羊者众，三缄所牧有四五头入彼队中，其心以为驱归之时，自然各理各队。不料匈奴牧子惯以己羊驱于人牧之旁，人羊一入彼群，即为己有。驱归，主点其数，多得者厚赏。三缄初任此役，未识其中诡谲，毫不介怀。彼牧羊者恐三缄见号择认，故将驱羊竹枝，向羊绕之，羊遂合群驱之而去。三缄呼曰：“吾羊四五入尔群内，尔何不辨其号而驱去乎？”牧羊者曰：“吾队初无尔羊，毋得妄认。”三缄曰：“羊入尔群，不过片时，胡即谓为尔有？”牧者不答，三缄入彼羊群择之。牧者怒气勃勃，将三缄扭卧，毒手相加。三缄体弱难支，昏绝在地。牧者释手，驱羊竟去。紫霞真人适登讲道台，呼及群弟子排班听道，将道讲毕，向复礼子而言回：“三缄牧羊失羊：已为得羊者殴毙，尔急入尘世，以丹活之。”复礼子曰：“三缄受磨已多，师胡弗稍解一二。”紫霞曰：“是非尔所知也。譬诸尘世之子，迷于嫖赌，为父母者，先教以甜言，不听，继加以夏楚，亦不听。父母见其心性难于移易，欲置之死，或遇亲友劝解释之，而其作为仍复如前。父母无可为情，任之而已。子见父母不加责斥，忌惮愈无，必至于金尽身穷，几乎莩死，始转念而深厌嫖赌，卒能成家登富者，何哉？磨炼精、迷阵破也。世之荡子，亦有金尽身穷，莩死而不知悟者，抑独何哉？三缄自入名场，以至于今，迷阵尚深，道心未动，弗使之一生九死，安能磨出白玉精金。不然师命脱化红尘，岂不思一磨不使之受乎？”复礼子曰：“红尘真似海，陷溺日逾深。不怕天仙子，难跳陷人坑。”紫霞曰：“凡由仙入世，不有指点，终坠孽海，所以俗子炼道，能出尘者难，入尘而思出尘者更难。尔等既已成真，思凡尘心切不可抱。”言已，退入仙府。</p><p>
诸弟子谓复礼子曰：“师命尔持丹以救三缄，可速去之。”复礼子诺，云车驾动，竟坠岭头。瞥见三缄仰卧于地，忙忙纳丹口内。顷刻魂归躯壳，犹然大哭曰：“还吾羊来。”复礼子曰：“尔羊安在？”三缄曰：“吾羊误入尔队，尔何不分皂白，竟驱去乎？”复礼子曰：“尔其急起，要羊不难也。”三缄渐渐清醒，将复礼子谛视一遍而泣曰：“尔傅兄乎？”应之曰：“是矣。”三缄曰：“吾驱羊至此，误入人群，彼不辨明，占（估）驱之去。吾不服，入群择之，被牧羊者毒殴而昏，不醒人事。兹遇傅兄救吾于既死，恩固大矣，然吾羊不得，乌能对及匈奴？恐承兄恩活于此时，难免鞭死于今夕。”复礼子曰：“要尔之羊，易如反掌耳。”三缄拜而求之。复礼子以手招曰：“失羊来，失羊来，毋入他群惹祸胎。急急归，急急归，仍与羊群共一堆。”偈甫毕，突来四五羊入于群内。三缄恐非己之所失，试查其号，果故物也。方欲拜谢傅理，遍寻不得，以为牧羊异地矣。自此见牧羊多处，暗向别地驱之。时届秋深，三缄牧羊云岭，遥闻年少匈奴处吹笙，触动杜公相别之情，与言宥罪归都之事，不觉心腹如割，泪滴羊毡，望着南关，大哭曰：“孤身如雁在辽阳，思及高堂暗自伤。望见南关魂欲断，频将消息问苍苍。”正伤感间，忽听唤羊声，极目视之，乃一年少牧子驱羊岭左。三缄畏甚，将羊驱至岭右。彼见三缄驱羊右行，即以所持竹杖插之于地，群羊惰而皆眠。三缄见彼羊已眠，不复他适，独坐于老树之下，默默不语，泪滴胸襟。顷之少年亦至，与三缄并肩而坐。三缄恐如前日匈奴毒手相加，起而避之。少年曰：“君毋避（眠）吾，吾亦大朝子民，误入此地者也。”三缄聆其言善，乃详问曰：“尔胡为而至此？”少年曰：“吾父石蕴山，翰林学士也。”吾甫六龄，母即物故，后母悍毒，刻待吾身，幸父送吾读于同年家中，不受罗织。自父没后，宦囊虽饱，为后母执掌，后母所生弟妹锦衣有馀，吾欲敌寒而不足，且日加打骂，弗堪聊生。吾畏归，寻至舅爷家下，傍舅爷为生活计。舅爷见吾伶俐，携与为侣，贸易江湖。前岁贩贸南关，正遇匈奴抢掠，舅爷遭戮，吾身被擒，因此役任牧羊，常受奔走之苦。今见尔牧羊无偶，知必为匈奴所搂者。得同地之人而相与语之，庶胸次宽而愁肠少耳。”三缄曰：“吾以名误，尔以利误，可知名利二字，福人不少者，祸人亦不少也。”必到此境，竟知名利误人。少年曰：“尔又胡为至此？”三缄见得彼此同病，且泣且诉，道尽其由。少年闻之，亦伤感不已，曰：“从此尔我合为一体，每日来兹，夥牧群羊，归则各认其记。”三缄诺，二人于是深相亲爱，不啻乃弟乃兄。牧至日西，各驱羊群，依依不舍而返。次日，三缄后至，少年曰：“尔来何迟也？”三缄曰：“吾由雪岭直下，较左旋更捷。殊至岭上，前面匈奴牧子约有十数队，吾畏羊乱，俟彼去尽，然后驱羊来此，所以稍迟。”少年曰：“可将群羊驱至草茂处，使彼饱餐，吾与兄席地闲谈，而商暗逃之计。”言刚至此，遥见对山羊群西散，牧羊者或梯树而上，隐于叶密之中，或向崖而奔，潜于石缝之内。三缄曰：“是何事故，人羊慌乱如斯？”少年曰：“是必虎狼出穴，捕食人羊，险莫过于此者。”三缄曰：“对山有恶兽，吾与尔禁步匆入，谅亦无妨。”少年曰：“无山无虎狼，但出有其时，亦无滥嚼人羊之理。所畏者今日彼山既出虎狼，是山不知又在何日。”三缄曰：“虎狼欲出，可前知乎？”少年曰：“山风狂卷，次日定出。”三缄曰：“如是，是山未动狂风，明日谅不出穴。”言犹未已，忽见一虎衔一牧子，飞奔前来，后面一狼奋力驰追，似欲争夺其人而食者。一时狂风四起，虎啸之声动摇山岳。二人骇极，忙至树下。少年先梯上树，三缄上而复下者累累。少年以索缒地，三缄随索而上，坐于枝间。但见无数虎狼，张牙舞爪，羊群溃乱，四散纷然。幸而对山之羊奔过是地者甚众，虎狼各攫其一，去而无踪。三缄曰。“天已昏黑，群羊不知所往，乌乎归？”少年曰：“虎狼出穴，即匈奴亦紧闭门户。尔我敢下是树，自讨丧亡哉？”三缄于是稳坐枝头，不敢声张。三更将近，大雨如注，赖此树枝茂密，不能湿及羊毡。大雨停时，微出月光一线，可以视及里许。少年惊曰：“完矣完矣，山魈出矣。”三缄低声询曰：“山魈安在？”少年附耳告曰：“前林外身长丈许，目似灯球者是也。”三缄曰：“山魈之出，又将何为？”少年曰：“捕人而食耳。”三缄曰：“如彼来兹，将何以御？”少年曰：“听其自然，应死山魈，乌能逃却？吾与尔且隐身不露，以避其锋。”顷见山魈往来，愈聚愈夥，有至高者，有低于至高者，四面窥伺，时而自相舞斗，不胜者哀号震地，骇人闻听。是山左崖下忽然一声响亮，如万钧石坠，声停后来一伟汉，高过山魈。山魈见之，群皆俯首。伟汉一一披其额，山魈隐，彼亦下崖而没。三缄曰：“伟汉为谁，何能伏及山魈？”少年曰：“此山王也。凡山魈虎狼，皆为管辖。许出则出，弗许则不敢，故山王一至，而山魈俱隐焉。”三缄曰：“山魈狼虎而外，别无怪异乎？”少年曰：“天地之大，何所不有。”言此，树下忽然牛喘，二人俯视，见无数巨兽，头生三角，毛深尺余，一步一鸣，声传吻吻，前倡后和，若有数十之多。或倚树而擦其皮，则全树摇摇，几为颠扑。此物甫去，山颠复出一物，长约数丈，粗如桶底，口吐红珠一粒，闪灼光明。三缄曰：“此何物乎？”少年曰：“此乃老蟒抛珠耳。”三缄曰：“擦树巨兽，又何名耶？”少年曰：“吾不识也。”一夜之间，二人胆碎心惊，未敢闭目。天晓群物不见，二人下得村来，遍呼其羊，无有形影。三缄曰：“羊群如失，何以归见匈奴。”少年曰：“虎狼出时，羊亦寻穴合住，不敢乱散，散则必受吞噬。可由山右寻之。”寻不过箭地途程，瞥见崖间有一石穴，少年斜斜直上，视已笑曰：“尔我之羊，尽在其中。”以杖邀之，二队俱出，各点其数，无一失者。二人喜极，驱至山腰。少年曰：“腹甚馁矣，可急驱归以求荞饼。”遂驱羊向左，三缄向右，相别而回。匈奴点视无缺，予以荞饼曰：“今日暂歇，明日再牧。”午刻另赏牛羊肉食。三缄只食荞饼，而弃牛羊肉焉。</p><p>
食已出外，下望南关甚近，切念思乡，回视匈奴无人窥伺，暗暗逞步偷下南关。孰料匈奴见之，忙然追至，扭发而归，曰：“娃子思逃乎？吾必卖之。”三缄不能辩。匈奴恨甚，每日只予一饼，三缄不能裹腹，幸少年常常分给，不至啼饥。他日驱羊山侧，仍望老树而来。羊已饱而同眠少年未至。正盼望不已，突见山右一虎，飞奔身旁，思及傅兄之言，念咒稳坐，虎至，以爪戏抠羊毡，又以舌舐其口鼻，久则傍身而卧矣。三线乘隙奔窜，虎若始知其为人也者，随后驰追。三缄气逼力微，绊石倒地。虎方举口，旁一红须大汉以鞭击之，虎哮而逃。三缄见虎已远，微微起立，不意复来数虎，直入羊群，各啮一羊，奔去山巅。三缄曰：“牧羊此地，已受无限艰辛，又兼山多虎狼，谅不死于饥寒，必死于毒兽。与其生遭挫折，不苦投入涧内，死尚安然。到此地步，安望其生。刚欲抱石而投，少年忽至，询其所以，三缄悉道其由。少年曰：“受得艰苦，大器方成。名言确论。尔且暂留残躯，俟匈奴朝贺乃王时，乘间逃之。”三缄聆言，投涧之心进止。少年曰：“今日匈奴命吾易羊他所，不能久候，明日再晤可也。”言罢而去。三缄查点羊数，已缺其三，照偈诵之，石果化羊，以补其缺。三缄喜，合队驱归。匈奴曰：“此后尔毋牧羊，明日随吾易羊他方，自享安乐。”<p>
</div>
<div class="mingzhuPage"><a href='7209.html'>【上一篇】</a> <a href="index.html" title="绣云阁" class="returnIndex">【回目录】</a>
<a href='7211.html'>【下一篇】</a> </div>
<div class="line"></div>
<div class="con2" id="con2"><script type="text/javascript">push168("mybottom");</script></div>
<div class="kind"> <h2>推荐阅读</h2> </div>
<div class="index_list">
    
     <a href="../liaozhaizhiyi/index.html">&middot;聊斋志异</a>
    
     <a href="../liaozhaizhiyiwenbaiduizhao/index.html">&middot;聊斋志异文白对照</a>
    
     <a href="../liaozhaizhiyibaihuawen/index.html">&middot;聊斋志异白话文</a>
    
     <a href="../fengshenyanyi/index.html">&middot;封神演义</a>
    
     <a href="../shanhaijing/index.html">&middot;山海经</a>
    
     <a href="../shanhaijingbaihuawen/index.html">&middot;山海经白话文</a>
    
     <a href="../jigongquanchuan/index.html">&middot;济公全传</a>
    
     <a href="../huanzhongyou/index.html">&middot;幻中游</a>
    
     <a href="../dongyouji/index.html">&middot;东游记</a>
    
     <a href="../jiaoyepa/index.html">&middot;蕉叶帕</a>
     
</div>
<div class="con3" id="con3">
  <script type="text/javascript">push168("image3");</script>
</div>
<script src="https://aaoe.github.io/templets/css/my1.js" type="text/javascript"></script>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
	}) 	
</script>
<div class="search searchfoot">
    <form  target="_blank" name="f2" action="https://aaoe.github.io/cse/search">
        <input type="hidden" value="7520588606970330124" name="s">
        <input type="hidden" value="" name="nsid">
        <input autocomplete="off" maxlength="25" value="" id="kw2" name="q"  class="searchInput s_ipt">
        <input type="submit" class="searchBtn" value="搜索"  id="su" />
        <select name="searchtype" class="search-option" id="search-option" style="display:none;">
            <option value="title" selected='1'>检索标题</option>
             <option value="titlekeyword">智能模糊</option>
         </select>
    </form>
</div>
<div class="bot"><a href="../../index.html">古典小说</a>|<a href="https://aaoe.github.io/shige/">唐诗</a>|<a href="https://aaoe.github.io/songci/">宋词</a>|<a href="https://aaoe.github.io/jingbu/">经部</a>|<a href="https://aaoe.github.io/shishu/">史书</a>|<a href="https://aaoe.github.io/zibu/">子部</a>|<a href="https://aaoe.github.io/cifu/">辞赋</a>|<a href="https://aaoe.github.io/yuanqu/">元曲</a> </div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>


</div>
<span style="display:none;">
<script>
var _hmt = _hmt || [];
(function() {
  var hm = document.createElement("script");
  hm.src = "../../../../hm.baidu.com/hm10d6.js?dc0cf2a0b65b7ab8ee179596732b745a";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
</span>

</body>

<!-- Mirrored from https://aaoe.github.io/gudianxiaoshuo/shenmo/xiuyunge/7210.html by HTTrack Website Copier/3.x [XR&CO'2014], Sat, 12 Oct 2024 12:00:18 GMT -->
</html>



