<!DOCTYPE HTML>
<html>

<!-- Mirrored from https://aaoe.github.io/gudianxiaoshuo/shenmo/xiuyunge/7230.html by HTTrack Website Copier/3.x [XR&CO'2014], Sat, 12 Oct 2024 12:00:18 GMT -->
<head>
<meta charset="gb2312">
<title>第三十六回铁马溪仁施凤女铜头鬼力战龙宾_绣云阁</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<meta http-equiv="Cache-Control" content="no-transform" />
<meta http-equiv="Cache-Control" content="no-siteapp" />
<meta name="MobileOptimized" content="width"/>
<meta name="HandheldFriendly" content="true"/>
<meta http-equiv="X-UA-Compatible" content="IE=Edge,chrome=1" /> 
<script src="../../../js/jquery.js" type="text/javascript"></script>
<script src="../../../js/pc.html" type="text/javascript"></script>
<script src="../../../js/mpp168.js" type="text/javascript"></script>
<link href="../../../css/wap2011.css" rel="stylesheet" type="text/css" />
<link rel="canonical"  href="https://aaoe.github.io/gudianxiaoshuo/shenmo/xiuyunge/7230.html">
</head>
<body class="body">
<div class="mtop"> <a href="https://aaoe.github.io/" class="mindex"><img src="../../../images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> ・ <a href="index.html">绣云阁</a></i></div>
  <span class="mmenu" id="mmenu"><img src="../../../images/mmenu.png" alt="目录" /></span> </div>
<div class="mnav" id="mnav">
 <a href='https://aaoe.github.io/'>首页</a> <a href="../../index.html">古典小说</a> <a href="https://aaoe.github.io/shige/">唐诗</a> <a href="https://aaoe.github.io/songci/">宋词</a> <a href="https://aaoe.github.io/jingbu/">经部</a> <a href="https://aaoe.github.io/shishu/">史书</a> <a href="https://aaoe.github.io/zibu/">子部</a> <a href="https://aaoe.github.io/cifu/">辞赋</a> <a href="https://aaoe.github.io/yuanqu/">元曲</a> 
</div>
<div class="search searchtop">
  <form  target="_blank" name="f2" action="https://aaoe.github.io/cse/search">
    <input type="hidden" value="7520588606970330124" name="s">
    <input type="hidden" value="" name="nsid">
    <input autocomplete="off" maxlength="25" value="" id="kw2" name="q"  class="searchInput s_ipt">
    <input type="submit" class="searchBtn" value="搜索"  id="su" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>


<div class="daohang" id="daohang"><strong>位置:</strong><a href='https://aaoe.github.io/'>主页</a> > <a href='../../index.html'>古典小说</a> > <a href='../index.html'>神魔志怪</a> > <a href='index.html'>绣云阁</a> > </div>
<div class="con1" id="con1"><script type="text/javascript">push168("mytop");</script></div>
<div class="kind">
    <h1 class="h11">第三十六回铁马溪仁施凤女铜头鬼力战龙宾</h1>
</div>
<div class="mingzhuPage mingzhuPage1"><a href='7229.html'>【上一篇】</a> <a href="index.html" title="绣云阁" class="returnIndex">【回目录】</a>
<a href='7231.html'>【下一篇】</a> </div>
<div class="articleContent" id="articleContent">
    <p><b class=maintext>第三十六回铁马溪仁施凤女铜头鬼力战龙宾</b></p><p>
三缄于集锦村之事件件安排妥帖，辞别村中老少，异地结缘。村人各赆程仪，一概却之。征车在途，语及铜头鬼王曰：“吾与尔道号三服者，以尔心多反覆，自兹已三服也。尔从此皈依大道，毋变乃心，他日功行满时，自有仙真之乐。”三服曰：“弟子为紫霞上仙监幽二次，今承师恩指点，弟子永不怀反心矣。”三缄曰：“师在途中，趁无外人盗听，切嘱尔等，凡遇妖魔鬼怪，师命尔诛，方可诛之，不得擅为杀戮。务必事事禀告，然后行去，如背师命，师于责斥外，还要追逐他方。”三人闻此，俯首言回：“谨遵师训，不敢有违。”三缄见诸弟子皈依大道，心甚欣然。随步所之，约有廿里之程，停足而立。三服曰：“师何停足不行耶？”三缄曰：“师弟谈谈论论，不分西南，任足行来，未识此途去向何所。尔于是地可经过乎？”三服笑曰：“弟子监幽数载，天日尚且不见，安知是地之去向哉？”转询疑惑弟兄，亦答以不识。三缄沉吟良久，举足前进曰：“行道人何暇择地，师与尔等遇有市镇则结缘化世，遇有亭阁则息足炼功，借四海以为家，不亦可乎？”正宜如此，主意不差。</p><p>
一面与弟子言谈，一面玩赏山水，复行数十里，忽见人烟凑集，市语喧哗。三缄曰：“足力已疲，得此市镇，息肩有所矣。”遂入市内，觅一旅店，安于静室之中。旅主颇贤，烹茗而献。三缄询曰：“主人贵族何氏？”主人曰：“敝族潘姓，贱号富成。”三缄曰：“贵市何名？”主人曰：“小市云溪。”三缄曰：“吾师弟四人，暂于贵舍止宿一夕，明日辞行。”主人曰：“道爷意欲何往？”三缄曰：“云游之人，胡有定向。”主人曰：“道爷若离小市，不可西去，惟向东南，自然一路清平，弗受惊恐。”三缄曰：“西面有何阻滞？”主人曰：“市西四十里外，有铁马溪焉。原属官（目）马大道，往来舟楫以渡行人。客岁六月初旬，溪水暴涨，淹延甚阔，数日不消，溺死居民难以数计。村人焚檀燃炬，祭以猪羊醴酒，然后微微消之。从此是溪常有美女，坐于岸上，以色迷人。凡入色障者，次早尸浮水面，别无刀刺痕迹，惟喉破一孔，如指掐然。至今改由山道，此径久已荒芜矣。”逢人便说，亦是口德。三缄曰：“诚如尔言，是乃水妖，非陆怪也。”主人曰：“彼地不知若何多妖。自铁马溪沿岸而下，即是落花渡。其间之怪遍淫（浮）村中妇女，无论老少，为彼所淫者，或十余日，或七八日，方能起立。是村妇女俱言愿死不愿生焉。”三缄曰：“二妖肆虐如斯，理宜剿除，以安乡里。”旅主曰：“前日村人曾禀河白邑宰，领得兵卒数百，箭射炮轰，忽然雹降自天，兵卒损伤者极众。如今妖愈作厉，谁敢侮之？”三缄曰：“如是则村人遭害矣。”正言之间，主被买货者呼去。三缄暗想：“此妖利害，吾不收伏，又待何人？无何天晚，夜灯燃候，主人又以酒献之。三缄赐与弟子同饮，独坐静室，以炼其功。候功炼余，天已大晓。</p><p>
早膳餐毕，师徒辞了旅主，竟向西行。行至铁马溪，远见一庙翼然山岭。三缄师弟觅路同登，不久已到庙前，仰首视之，额题三字曰“凌云阁”。师弟栖身无所，遂于是阁暂居。阁无多人，惟一穷促老叟经理香火，询以是方风气，则龙钟老迈，闻若罔闻，三缄自兹慵之语。</p><p>
一日，将功炼罢，呼弟子三服同游山麓，缓向左行。突见前面坦途，四五老交手携香炬，一叟背负小孩，年约七八龄，呱呱而泣，负孩老少亦泣曰：“者是莫可如何之事。孩儿呀，妖怪吃尔后，为祖自修水陆，以拔尔魂。”言犹未已，后一少妇飞奔而至，曰：“吾实难舍。”当与老叟力拖此儿。旁一文曰：“此系每人一次，前月我也抛却孩孙，谁又舍得耶？”少妇扭着孩子，总不释手。三缄弗知所以，私询别叟曰：“是史负孩何往，孩系少妇何人？彼此相争，情惨如是。”叟曰：“铁马溪出一妖怪，常吃行人，而今官马大道由山左转去，溪无人行。妖肆淫威，即于沿村攫人而食，合村人等焚香溪岸，计以每月供二孩子。岂是长久之计。今日轮流是老，彼子已没，只此一孙，供妖食之，则宗嗣绝矣。故妇不舍，叟亦伤神，欲弗从同，又议出合村，难以傲众。”三缄闻言至此，顾谓三服曰：“是妖宜除也。”老望曰：“溪前溪后话还不敢乱说，孰敢除乎？倘如除之不能，恐祸及村人，更为酷虐。”三缄曰：“尔等不必惊恐，可将此子负入阁中，吾遣一门徒易之，全彼宗嗣。”是叟与妇不胜欣喜，一同入阁。三缄暗命狐疑化为小孩，与老叟之孙年齿相似。命妇负回己子，以狐疑所化交与老望。老斐拜谢，负到溪边，香炬燃齐，束却小孩手足，置于岸上，忙忙而归。</p><p>
水妖见得香炬已燃，知孩童送到，度出水面，上岸视之。视已笑曰：“者个小孩到还肥（身大）可口。”狐疑曰：“尔错认了，我是害黄肿，非肥（身大）也。”水怪曰：“尔休诳吾，待吾解了绳儿，举口吞之，以供一饱。”狐疑曰：“谨防着看，毛未伐尽，卡尔喉咙。”水怪曰：“难得小孩者（重）样乖巧，且拿回水府，漫漫咀嚼焉。”狐疑曰：“此际水冷如冰（水），肯在岸上就食。”水怪曰：“他日所供小孩，见吾已骇半死，尔何不畏，还催我食乎？”狐疑曰：“观尔形像，不甚骇人，有何畏之。尔可再化骇人的来与吾看看。”水怪曰：“我若化出，恐尔骇死矣。”狐疑曰：“即骇死我，我也要看。”水怪果然一化，化作披发厉鬼而言曰：“小孩子，我者像貌骇不骇人？”狐疑曰：“是者像貌我见得多，处处城隍庙中装望得有，可再化之。”水怪闻言，旋又倒地化作狮形，曰：“此像如何？”狐疑摇首曰：“更不为奇。每年新正，四处都拿来要，有何骇人？”水怪曰：“如是，我之变化只此矣。”狐疑曰：“尔化已穷，我又化点与尔一看，可乎？”水怪曰：“可。”狐疑不疾不徐，倒地而化，化成一堆大便，臭气熏人。水怪捏着鼻儿，闭着眼儿，倒退数武。突然狂风起处，大便直喷水怪，水怪东闪西让，手足俱慌。正难躲避时，狐疑仍化小孩，向水怪笑曰：“吾之所化骇不骇人？”水怪曰：“大便人人皆有，如何骇人耶？”狐疑曰：“既不骇人，尔何捏鼻闭眼，闪让不停乎？”水怪曰：“大便难看，气味难闻，故如是耳。”狐疑曰：“尔还看否？”水怪曰：“将尔那最骇人的化点来看。”狐疑曰：“尔好好看定，吾即化之。”水怪以为小小孩子，即再变化，不过与己作顽。孰知狐疑出其不意，倏（条）然化为天蓬元帅，手执塔大金鞭，劈头打来。怪叫一声，滚入水底。狐疑在岸呼曰：“骇人乎？”水怪曰：“化则化矣，尔者娃子为何动粗。”狐疑曰：“尔且上岸，我再化点好的与尔看吓。”水怪曰：“我不看了。如其再看，会死在（再）尔手中。”狐疑曰：“既不看时，可将我食之，以便早早归去。”水怪曰：“我一食尔，就化为大便，到把我臭坏矣。”狐疑未曾伤得水怪，回报师知。三缄念动真言，取出虚无圈，向铁马溪抛去。此圈入水喷火，溪水片时如汤，怪不能潜身，飞奔上岸，圈随后逐，套定水怪，提回阁中。三缄问曰：“尔属何妖，在铁马溪头食人为害？”水怪曰：“吾乃海岛内红袍老虾之女，因铁马溪两岸居民捕鱼为业，每岁鳞甲之属死于村人手者不下千万，甚有贪心不足，药毒江津，虾子虾孙死亡更众。吾父怒极，命吾来此溪岸，亦丧人世之子孙。彼时彼知痛恨，岂水族为其所害而独不然乎？”说得有理，可为药毒江津者戒。三缄曰：“吾嘱村人禁兹药毒，尔可速去。毋得再害生灵。”虾女曰：“仙官获吾，不加诛戮，恩沾罔极矣。贱妾愿拜门下，师事终身。”三缄曰：“如此甚好。”将圈收回，虾女礼行师生，并拜狐疑三人。三缄赐以道号曰凤女。凤女禀请愿与同游，三缄曰：“尔且暂归海岛，他日自有调尔之期。”凤女不敢违，拜辞三缄，洒泪而别。三缄于是谕及村人，禁止药毒江津，以免复遭水妖。村人感德，约捐田土为是阁常住，恳留三缄师弟镇守其间。三缄力辞，村人弗许。师弟脱身无术，乘夜他适。村人追之不及，即于阁内塑像祀之。</p><p>
三缄自出此阁，向前趋走，已近铁马溪下渡。心中暗计：铁马之害既除矣，忍令落花渡长遭其害乎？想量逾时，主意已定，遂呼三服而谓之曰：“师与狐疑弟兄在此暂驻，命尔先至落花渡，打探妖孽消息。如与尔今，不可伤之，回报于师，师自收伏。” </p><p>
三服领了师令，阴风驾动，竟向此投。刚近渡前，化一老叟，携筇独立，极目四望，人影渺然。三服思之，行走无人，消息何得。正踌躇之际，忽山外一舆飞奔而来，驻于渡口，舆内出一少妇，身服红衣，若遣嫁情形。妇甫出舆，舆夫即欲归去，惟一少年男子挽幼妇手，不住悲啼。三服询曰：“尔二人姐妹耶，抑夫妇耶？”男子曰：“夫妇也。”三服曰：“既属夫妇，不在家内，来此胡为？”男子四顾惊惶，若欲言而恐有听之者，乃附老叟耳，细告其曰。三服曰：“原来如此。尔可嘱咐舆人，舁归尔妇，有吾一力为尔承担。”男子聆言，喜之不胜，拜谢老舆毕，仍唤肩舆舁妇，急从原路而归。</p><p>
三服易老叟之形，化作少妇模样，亦以红巾掩面，立于岸上候之。未几西风大作，下流水浪突起，愈起愈高，紫盖红旗，出浪纷然，内有彩车一乘，一一排列水面。候至风停浪静，道锣响处，齐奔渡头，上得岸来。一狞狰恶卒持珠一粒，光明闪灼，纳于三服口中。三服知是避水宝珠，紧紧含着。二三女婢挽扶上车，竟向江心推运而去。</p><p>
约走二里许，个个埋头直下。三服视之，亦如人间房廊，惟四壁精莹，美如碧玉。连进重门三四，始达华堂。车驻于庭，无数妖姬搴帘扶出，与新郎交拜成礼。礼毕，转入洞房。新郎揭去红巾，三服假意俯首，新郎曰：“吾在民间选之已遍，才于孙家庄上选得艳妇。尔奚不昂首，与吾姬妾看看容貌如何。”三服昂其头儿，还他鬼王形像，笑声言曰：“要看姣美者请看。”不怕害死人。姬妾近前窥之，乃一鬼头，有骇得半死者，有骇出大小便者，群呼为怪。三服大逞雄威，手执铜锤，将房中器具诸般毁败殆尽。新郎忙持铁戟，与之相斗，胜负不分。酣斗良久，新郎见得铜锤利害，出水奔出。三服步步紧随，驰追不舍。新郎化作黑虎，直扑三服之身。三服化为黑彪，与虎头触爪舞。虎不能胜，转化巨蟒，张牙而来，三服转化蜈蚣，飞上蟒头，力啮不已。巨蟒横滚顺触，不能得脱，仍化新郎。三服仍化鬼王，战于山野之地，口吐阴气，霎时地黑天昏。新郎如醉如痴，无路可奔，三服乘势铜锤举起，当头击下。新郎将头一缩，化为金龙，举口向天喷出白水。三服持珠在手，曰：“水不能近身。”新郎知难敌之，翻身竟入江去。三服珠含口内，随入水中。上下溪头百里有余，追杀几遍，水如泥色，鱼虾亦无隐匿之区。新郎莫可如何，飞奔入海。三服追之甚急，新郎躲闪无处，窜入红袍老虾宫内潜之。三服追至虾宫，要此新郎。老虾推言未曾到此，三服曰：“吾随迹追至，如何推言无之？速将新郎献出，方可罢休，如其不然，吾必入宫搜取。”老虾诳之曰：“如是勿忙，吾宫甚阔，尔且少候，待吾入问便知。”言罢退入宫内，紧闭石门。三服欲进无由，遂在门外大声詈曰：“无知狗才，胆敢占淫妇女，不畏天律。平时总讲尔豪强，谓谁敢敌，今日遇着鬼老子，誓必活播尔皮。老虾精隐匿其人，不与鬼老子献出，宫门击破，昆岗失火，玉石俱焚。”小虾儿闻言詈曰：“者是爱嫖妇女的显报。水族之微，尚知淫有显报，何贪花浪子，不知近报在身，远报子孙乎？真人不如物也。在彼自作自受，理所应尔，何得逃至此地，连累吾家。可见当日好逞豪强，只说一手撑天，谁知还有撑天硬手。好逞豪强者，须要时时防着。恨吾老虾拿来隐匿宫内，若是吾辈早已推出，使鬼老子将他性命结果，免得见了别家美女，占抢成亲。可怜我们海中虾蚌之类，有一出色女子，概彼奸淫，无怪海内乌龟遍处皆是。”好淫之人，无人不恨。言此，又一小虾曰：“尔莫做声，看门外人知之，从那边转拐，直入小门，今日虾子虾孙，怕要拱起背儿尽捱矣。”三服听得转拐二字，向左一望，果有巷焉。逞步前来，见一小门尚未曾闭，三服入，化为虾属，转至内宫。遥见新郎坐在楼头，老虾陪饮。三服潜近身侧，一手擒着。奈小虾横顺拖扯，急难提出宫门，举起铜锤，意欲打将下去，又念师嘱不可伤伊性命。无如用力太猛，新郎还了本像，乃一金色小龙。三服扭定两须，总不释手。正在问打，幸得凤女自龙宫归，丫结报以此事。凤女入内视之曰：“尔三道兄耶？”三服惊曰：“凤女道妹何来？”凤女曰：“自辞师归海，两应龙母之诏，嘱咐妾身要将龙宾拜在门下，此系复礼仙子前为龙宫诛蚌女珠光时，已托之矣。”三服曰：“龙宾为谁？”凤女曰：“龙君季子耳。”三服曰：“今在何处？”凤女曰：“今在道兄掌中。”三服曰：“彼何早不明言乎！”因笑而释之。龙宾得释，易形拜见三服。三服曰：“有侮道弟多矣。”龙宾曰：“两不相认，如何得知。”老虾忙命设筵，款待三服。三服席间，备将己化美女与龙宾亲迎之事，一一言之。龙宾曰：“不是凤女回宫，新郎几死于新娘之手。”凤女曰：“新郎死于新娘之手者，世上多多。贪恋新婚，不知节制，几见有不死于新娘之手者。惟有好淫以斥如淫，不几自己亦为自己并斥乎？”凤女此言，双管齐下。言罢大笑。笑已，言曰：“闲谈不必，而今师在何所？”三服曰：“在铁马溪下流候之。”凤女曰：“如是可率龙宾前去，拜为门徒。”言已，各（谷）驾风车，不竟坠于是。<p>
</div>
<div class="mingzhuPage"><a href='7229.html'>【上一篇】</a> <a href="index.html" title="绣云阁" class="returnIndex">【回目录】</a>
<a href='7231.html'>【下一篇】</a> </div>
<div class="line"></div>
<div class="con2" id="con2"><script type="text/javascript">push168("mybottom");</script></div>
<div class="kind"> <h2>推荐阅读</h2> </div>
<div class="index_list">
    
     <a href="../liaozhaizhiyi/index.html">&middot;聊斋志异</a>
    
     <a href="../liaozhaizhiyiwenbaiduizhao/index.html">&middot;聊斋志异文白对照</a>
    
     <a href="../liaozhaizhiyibaihuawen/index.html">&middot;聊斋志异白话文</a>
    
     <a href="../fengshenyanyi/index.html">&middot;封神演义</a>
    
     <a href="../shanhaijing/index.html">&middot;山海经</a>
    
     <a href="../shanhaijingbaihuawen/index.html">&middot;山海经白话文</a>
    
     <a href="../jigongquanchuan/index.html">&middot;济公全传</a>
    
     <a href="../huanzhongyou/index.html">&middot;幻中游</a>
    
     <a href="../dongyouji/index.html">&middot;东游记</a>
    
     <a href="../jiaoyepa/index.html">&middot;蕉叶帕</a>
     
</div>
<div class="con3" id="con3">
  <script type="text/javascript">push168("image3");</script>
</div>
<script src="https://aaoe.github.io/templets/css/my1.js" type="text/javascript"></script>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
	}) 	
</script>
<div class="search searchfoot">
    <form  target="_blank" name="f2" action="https://aaoe.github.io/cse/search">
        <input type="hidden" value="7520588606970330124" name="s">
        <input type="hidden" value="" name="nsid">
        <input autocomplete="off" maxlength="25" value="" id="kw2" name="q"  class="searchInput s_ipt">
        <input type="submit" class="searchBtn" value="搜索"  id="su" />
        <select name="searchtype" class="search-option" id="search-option" style="display:none;">
            <option value="title" selected='1'>检索标题</option>
             <option value="titlekeyword">智能模糊</option>
         </select>
    </form>
</div>
<div class="bot"><a href="../../index.html">古典小说</a>|<a href="https://aaoe.github.io/shige/">唐诗</a>|<a href="https://aaoe.github.io/songci/">宋词</a>|<a href="https://aaoe.github.io/jingbu/">经部</a>|<a href="https://aaoe.github.io/shishu/">史书</a>|<a href="https://aaoe.github.io/zibu/">子部</a>|<a href="https://aaoe.github.io/cifu/">辞赋</a>|<a href="https://aaoe.github.io/yuanqu/">元曲</a> </div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>


</div>
<span style="display:none;">
<script>
var _hmt = _hmt || [];
(function() {
  var hm = document.createElement("script");
  hm.src = "../../../../hm.baidu.com/hm10d6.js?dc0cf2a0b65b7ab8ee179596732b745a";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
</span>

</body>

<!-- Mirrored from https://aaoe.github.io/gudianxiaoshuo/shenmo/xiuyunge/7230.html by HTTrack Website Copier/3.x [XR&CO'2014], Sat, 12 Oct 2024 12:00:18 GMT -->
</html>



