<!DOCTYPE HTML>
<html>

<!-- Mirrored from https://aaoe.github.io/gudianxiaoshuo/shenmo/xiuyunge/7286.html by HTTrack Website Copier/3.x [XR&CO'2014], Sat, 12 Oct 2024 12:00:18 GMT -->
<head>
<meta charset="gb2312">
<title>遣仙鹤指明去路恨艳冶排设色坑_绣云阁</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<meta http-equiv="Cache-Control" content="no-transform" />
<meta http-equiv="Cache-Control" content="no-siteapp" />
<meta name="MobileOptimized" content="width"/>
<meta name="HandheldFriendly" content="true"/>
<meta http-equiv="X-UA-Compatible" content="IE=Edge,chrome=1" /> 
<script src="../../../js/jquery.js" type="text/javascript"></script>
<script src="../../../js/pc.html" type="text/javascript"></script>
<script src="../../../js/mpp168.js" type="text/javascript"></script>
<link href="../../../css/wap2012.css" rel="stylesheet" type="text/css" />
<link rel="canonical"  href="https://aaoe.github.io/gudianxiaoshuo/shenmo/xiuyunge/7286.html">
</head>
<body class="body">
<div class="mtop"> <a href="https://aaoe.github.io/" class="mindex"><img src="../../../images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> ・ <a href="index.html">绣云阁</a></i></div>
  <span class="mmenu" id="mmenu"><img src="../../../images/mmenu.png" alt="目录" /></span> </div>
<div class="mnav" id="mnav">
 <a href='https://aaoe.github.io/'>首页</a> <a href="../../index.html">古典小说</a> <a href="https://aaoe.github.io/shige/">唐诗</a> <a href="https://aaoe.github.io/songci/">宋词</a> <a href="https://aaoe.github.io/jingbu/">经部</a> <a href="https://aaoe.github.io/shishu/">史书</a> <a href="https://aaoe.github.io/zibu/">子部</a> <a href="https://aaoe.github.io/cifu/">辞赋</a> <a href="https://aaoe.github.io/yuanqu/">元曲</a> 
</div>
<div class="search searchtop">
  <form  target="_blank" name="f2" action="https://aaoe.github.io/cse/search">
    <input type="hidden" value="7520588606970330124" name="s">
    <input type="hidden" value="" name="nsid">
    <input autocomplete="off" maxlength="25" value="" id="kw2" name="q"  class="searchInput s_ipt">
    <input type="submit" class="searchBtn" value="搜索"  id="su" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>


<div class="daohang" id="daohang"><strong>位置:</strong><a href='https://aaoe.github.io/'>主页</a> > <a href='../../index.html'>古典小说</a> > <a href='../index.html'>神魔志怪</a> > <a href='index.html'>绣云阁</a> > </div>
<div class="con1" id="con1"><script type="text/javascript">push168("mytop");</script></div>
<div class="kind">
    <h1 class="h11">遣仙鹤指明去路恨艳冶排设色坑</h1>
</div>
<div class="mingzhuPage mingzhuPage1"><a href='7285.html'>【上一篇】</a> <a href="index.html" title="绣云阁" class="returnIndex">【回目录】</a>
<a href='7287.html'>【下一篇】</a> </div>
<div class="articleContent" id="articleContent">
    <p><b class=maintext>遣仙鹤指明去路恨艳冶排设色坑</b></p><p>
黄蝶因三缄师弟收了荷花姊妹，心甚不平。回得洞中，直向后山，搬及毒蝎老妖，乘夜来至观外。但见蝶张两翅，逞风威以若雷；蝎吐余涎，凑雾气而如焰。</p><p>
三缄此际正在净室，与诸弟子讲论大道。忽闻山风震动，毒气闷人，惊而言曰：“观外其有妖乎。不然，何狂风骤起，许久不熄，兼之瘴气，直透观内，人几闷绝乎？”餐霞禀曰：“是必蝶妖来此复仇也。”三缄曰：“蝶岂有毒哉！”餐霞曰：“蝶妖无线毒，其闷人以毒气者，乃后山洞里之毒蝎也。”三缄曰：“蝶蝎异类，是蝎也，胡得助蝶为虐耶？”餐霞曰：“吾师不知，黄蝶欺侮诸妖，即恃此毒蝎耳。”三缄曰：“蝶倚蝎势以凌妖属，诸妖何不除之？？餐霞曰：“诸妖不能敌蝎而深畏蝎。蝶妖为蝎驱使，时任仆婢之役。且窥伺蝎妖所尚，如意供奉。蝎故爱蝶，常加护庇。蝶乃得借其势，以凌妖部。凡妖部之畏蝶者，实畏蝎也，非畏蝶也。然蝶借蝎威以为诸妖畏，自以为诸妖所畏者，在己不在蝎，久假弗归，日肆横行。在诸妖视之，无不垂涎而憾不得一效其威。是未见蝶之逢迎于蝎也，其卑躬如何可耻，其折节如何可羞。安识与其借人威以凌人而先为人凌者，何若安守本分，不受挟制之为愈乎？”三缄曰：“物也如斯，何况平人？”借威凌人，先为人凌，自不知羞，反为得计。餐霞曰：“师且何宝以除蝶蝎之害，方无狐假虎威之人耶？”三缄曰：“师自有除之之法。” </p><p>
于是取出飞龙瓶，持在手中，向空抛去。只见团团转转，如鸟飞舞，愈飞愈高。复燃响亮一声，现出金光数十余道。毒蝎黄蝶以为章眼顽物，竟不在意。一吐毒雾以绕是瓶，一张长翅以逞是瓶。久之，瓶上金光灿灿，火龙舞爪张牙，直扑二妖。二妖躲之不及，竟被猛火将翅烧去，坠地而亡。飞龙瓶仍化原形，坠于三缄之前，三缄拾归故处。狂风毒雾，从此寂然。次早，三缄命狐疑出现，别无他见，只有山下毙了蝶蝎二妖，大如车轮。忙忙回报。三缄叹曰：“蝎有毒以自恃，蝶因蝎毒而借以为恃。兹得飞龙瓶一并诛之。可知蝎难自恃，常为蝶恃。吾于二妖之转相为恃者得四语焉。”狐疑曰：“师之四语安在？”三缄曰：“尔试聆之：借以人威势以凌人，不识其中显报存。一旦二妖同毙命，空将余孽造来生。”四语无多，可为世之借势凌人者劝。三缄诵毕，群弟子曰：“师言为二妖发，亦可为人世箴也。”三缄曰：“尔等均宜谨记勿忘。”群弟应诺而退。</p><p>
又到次日，三缄曰：“此地常居，非阐道之意。今趁天色清朗，风雨无虞，可向长途奔之，以好阐道于异地。”狐疑曰：“师言不差。”当将行李收拾，出了桐华观，望大道以前征。谁知走约旬余，地异人珠，不似中华大国。水深而黑，曲折若河海之宽；山巨而高，荒芜少田畴之望；而且人面如鬼，绝无文物衣冠；口语如^，大异人言吐嘱。三缄不知何地，退于旅舍，问之旅主。旅主曰：“是所谓北狄也。”三缄谓诸弟子曰：“地至北狄，北游已尽，吾将反归故土矣。”狐疑曰：“师徒来此不易，不如暂住数日，以觇是地风俗究竟如何。”三缄劳顿不堪，遂因狐疑之言，暂住于是。</p><p>
是时，紫霞在聚仙台前，谓及诸真曰：“吾奉道祖钧命、王母懿旨，阐道人世，故命虚无子脱胎三缄，云游四方。今到北狄，北方已尽矣。然三缄门徒，数尚未满。北狄通山狄王有一女一男，女名英诀，男名哈哒，与三缄有师弟分。三缄不识狄王所住，安所得英诀、哈哒而教这？是非遣一门人以为前导不可。”正言及此，忽一仙鹤坠于台下，辗转化作道士，手持麈尾，向紫霞而言曰：“真人任肩阐道，今已数年。吾等毫未效劳，于心有愧。兹至台下，愿任驱使，以立微勋。”紫霞曰：“鹤仙此言，最见护道心切。然吾门弟颇众，尽可驱使，不敢劳及鹤仙。”仙鹤闻之，固请不已。紫霞曰：“鹤仙既有此念，趁三缄已到北狄，狄王有一子一女，应投三缄门下，无人导以去路，尔可速往，为三缄前导，以收英诀、哈哒。他日阐道册内，与尔注一大功。” </p><p>
仙鹤欣然，直冲霄汉。慧眼遥视，已见三缄师弟在陀罗山麓旅舍之中。于是按下拥翅云霞，坠于舍外，化一老叟，携筇而行。三缄见此老翁白发白须，玉貌童颜，知为不俗，出而询曰：“老翁安往？”叟曰：“闻有上界金仙在陀罗山传道，特到是地，一聆讲论之词。”三缄曰：“岂有上界仙子愿为凡侣师乎？”叟曰：“已真仙真，如前之先觉以先觉后，有何不愿？所患者人不乐习其道耳。如果乐习其道，无不亲切指陈。”三缄曰：“可容吾等去否？”叟曰：“尔如有心学道，随吾去之。但人毋多，只选二三得意门徒相随同去，自得仙子指点大道焉。” </p><p>
三缄闻老叟言，遂选狐疑、金光、云牙。师徒四人，与同老翁，向北狄进发。由山及岭，登崖越壑，竟入荒野。一路之上，极目四顾，无数土穴，密若蜂房。三缄曰：“是地何无栋梁，仅以土穴为居。”叟曰：“是地非中国比也。中国峻宇雕墙，尚嫌不美。斯地风俗鄙陋，惟居土穴。若以金银而论，尽出于此，即修栋宇，又有何难？岂知天生夷蛮，天不以豪华使彼享之，故与中国有别。”三缄曰：“是地若斯之陋，仙子乌肯临此以阐道耶？”叟曰：“昔孔圣欲居九夷，或以陋告之，孔圣曰：“君子所居，陋于何有？圣人如是，仙子亦然。”言谈之间，已不知途去几许。</p><p>
正值狄王此日闲游山外，见诸道士皆中国人物，心甚喜之。忙命小狄数人上前致询曰：“尔系中国人乎？”叟曰：“然。”小狄曰：“吾家狄王有请。如尔等不嫌土穴湫隘，可随吾来。”叟曰：“如是，尔前导路，吾辈后随。”三缄是时不知小狄所说何事，惟随老叟，一步一趋。</p><p>
刚至土穴门前，狄王恭迎穴外。老叟曰：“三缄师弟亦入。”宾主礼毕，席地而坐。坐未一刻，小狄捧一木器，其大如桶，内所盛者，皆猪羊等肉。老叟告曰：“吾辈习道，久不茹荤。”狄王愀然，向小狄呶呶数语。小狄于是撤去木器，捧出荞饼，以敬客焉。三缄师徒各食一饼，已果腹矣。食讫，狄王耳语老叟，老叟首肯。狄王若有喜色，即向内穴呼之。呼声刚停，内出一女一男，约有十余龄，双双跪于三缄之前，拜舞不止。三缄不解何故，呆视老叟曰：“狄王时向吾言，彼有一子一女，子名哈哒，女名英诀，身居土穴，常常负疾。前得道士指点，须习大道，乃可长生。今日见尔来兹，意欲将彼女男，拜尔门下而师事之也。”三缄暗计：化外人尚有求道之心，亦大奇事。概然应诺。哈哒、英诀喜出望外，从新拜舞。叟曰：“既拜门墙，当予道号。”三缄曰：“者是自然。”遂取哈哒为豁达道人，取英诀为善诀道姑。狄王闻取道号，复命子女拜箅老叟暨诸子焉。是夜，止宿穴内。</p><p>
闪日早起，狄王亲送下山。老叟仍导师徒归于旅舍。三缄方欲究问传道之事，不意才老叟俄焉化鹤，冲霄而去。三缄惊讶良久，且喜收了哈哒、英诀。又率弟子等，欲由北狄退归桑梓，再省庐墓。</p><p>
一日，行至摩耶山畔，寻一古亭居之。村人告曰：“是亭不可居也。”三缄曰：“如何？”村人曰：“摩耶山上妖魔极夥，每夜此亭灯火如星，疑是群妖在兹宴饮。吾乡人等，皆于夕阳西坠，即不往来亭下。道长居此，恐不利于乃躬。”三缄曰：“多承村翁指示，吾辈不畏山妖之流。”村人曰：“聆道长言，谅有绝大法术者，吾不为尔忧也。”言罢竟去。三缄师弟居是亭内，正逢望六，皓月当头，四面亭窗，蟾光射入。约二更许，忽见山岗之上有灯光数点，或明或暗，冉冉而来。三缄潜从窗隙窥之，乃一二及笄女娘，身服缝衣，后随十数女婢，立于亭外。久之，女婢叩户，大声询曰：“何方妖属，敢霸此亭？”三缄曰：“吾非妖，云游道士也。”女婢又曰：“云游道士中有三缄其人否？”三缄曰：“有之。”女婢曰：“既有三缄，居之无妨。”言已，持灯直向山岗而去。三缄见灯光去远，暗思：此妖能通人情，与他妖大异。不知此妖有四，同居一洞。一名艳冶，一名艳目，一名艳情，一名艳心，结为姊妹交。此时率婢来亭者，艳情与艳心也。二妖回洞，艳问曰：“情心二妹游亭乐乎？”二妖曰：“吾约姊姊为游亭之乐，幸而姊姊慵于步履。吾等刚至亭外，见得一缕清气盘结半空，女婢叩门询之，乃三缄云游是地，借是亭而居之者。”艳冶曰：“三缄何人？其名若常记诵。”艳情曰：“姊姊曾不记虚无子游神四境，吾等与之斗乎？兹之三缄，即彼所化也。”艳冶曰：“如此，前仇在抱，岂容逃吾姊妹手耶？”艳情曰：“今夜已容彼矣，且于明日往柳眉山下，设四阵门号为四艳以候之。”艳冶曰：“阵名四艳，若何设法？”艳情曰：“即以吾等芳名为阵门雅号。东门为艳冶，南门为艳目，西门为艳情门，北门为艳心门。每门要美女百人，惜乎女婢甚少耳。”艳目曰：“山野墓内野鬼一一呼齐。天发晓时，竟投柳眉山，排成阵势。艳冶在阵，疾声呼曰：“艳冶门一百女鬼，装束务在华丽。艳目门女鬼，总以眉目送情。至艳情、艳心二门女鬼，各执柔肠一付，引得男子入此门后，群以柔肠拴之。”女将军以色迷人，惯用此宝。众鬼应声如响，顷将阵势排就。四艳腾空一视，见得阵内飞花缀柳，好不风流。不时脂粉生香，苏人骨髓。艳目曰：“阵势威风可畏，奈无陷人之宝何？”艳冶曰：“前日姊妹几陷虚无子者，有色坑也。尔岂忘耶？？艳情喜曰：“有此色坑，何患不胜三缄？”艳心曰：“不惟三缄能胜，亦可以牢笼天下之豪杰矣。拔山盖世之雄，绣口锦心之士，几见有不为此牢笼者。可速设之。”艳冶于是手执销魂旗一面，向阵内一绕，现在紫绿二色，旋转化为深坑，黑雾沉沉，变幻莫测。四艳笑曰：“此宝如斯利害，跳得脱乎？”阅者当百回读之。<p>
</div>
<div class="mingzhuPage"><a href='7285.html'>【上一篇】</a> <a href="index.html" title="绣云阁" class="returnIndex">【回目录】</a>
<a href='7287.html'>【下一篇】</a> </div>
<div class="line"></div>
<div class="con2" id="con2"><script type="text/javascript">push168("mybottom");</script></div>
<div class="kind"> <h2>推荐阅读</h2> </div>
<div class="index_list">
    
     <a href="../liaozhaizhiyi/index.html">&middot;聊斋志异</a>
    
     <a href="../liaozhaizhiyiwenbaiduizhao/index.html">&middot;聊斋志异文白对照</a>
    
     <a href="../liaozhaizhiyibaihuawen/index.html">&middot;聊斋志异白话文</a>
    
     <a href="../fengshenyanyi/index.html">&middot;封神演义</a>
    
     <a href="../shanhaijing/index.html">&middot;山海经</a>
    
     <a href="../shanhaijingbaihuawen/index.html">&middot;山海经白话文</a>
    
     <a href="../jigongquanchuan/index.html">&middot;济公全传</a>
    
     <a href="../huanzhongyou/index.html">&middot;幻中游</a>
    
     <a href="../dongyouji/index.html">&middot;东游记</a>
    
     <a href="../jiaoyepa/index.html">&middot;蕉叶帕</a>
     
</div>
<div class="con3" id="con3">
  <script type="text/javascript">push168("image3");</script>
</div>
<script src="https://aaoe.github.io/templets/css/my1.js" type="text/javascript"></script>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
	}) 	
</script>
<div class="search searchfoot">
    <form  target="_blank" name="f2" action="https://aaoe.github.io/cse/search">
        <input type="hidden" value="7520588606970330124" name="s">
        <input type="hidden" value="" name="nsid">
        <input autocomplete="off" maxlength="25" value="" id="kw2" name="q"  class="searchInput s_ipt">
        <input type="submit" class="searchBtn" value="搜索"  id="su" />
        <select name="searchtype" class="search-option" id="search-option" style="display:none;">
            <option value="title" selected='1'>检索标题</option>
             <option value="titlekeyword">智能模糊</option>
         </select>
    </form>
</div>
<div class="bot"><a href="../../index.html">古典小说</a>|<a href="https://aaoe.github.io/shige/">唐诗</a>|<a href="https://aaoe.github.io/songci/">宋词</a>|<a href="https://aaoe.github.io/jingbu/">经部</a>|<a href="https://aaoe.github.io/shishu/">史书</a>|<a href="https://aaoe.github.io/zibu/">子部</a>|<a href="https://aaoe.github.io/cifu/">辞赋</a>|<a href="https://aaoe.github.io/yuanqu/">元曲</a> </div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>


</div>
<span style="display:none;">
<script>
var _hmt = _hmt || [];
(function() {
  var hm = document.createElement("script");
  hm.src = "../../../../hm.baidu.com/hm10d6.js?dc0cf2a0b65b7ab8ee179596732b745a";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
</span>

</body>

<!-- Mirrored from https://aaoe.github.io/gudianxiaoshuo/shenmo/xiuyunge/7286.html by HTTrack Website Copier/3.x [XR&CO'2014], Sat, 12 Oct 2024 12:00:18 GMT -->
</html>



