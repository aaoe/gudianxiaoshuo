<!DOCTYPE HTML>
<html>

<!-- Mirrored from https://aaoe.github.io/gudianxiaoshuo/shenmo/fengshenyanyi/6560.html by HTTrack Website Copier/3.x [XR&CO'2014], Sat, 12 Oct 2024 12:00:13 GMT -->
<head>
<meta charset="gb2312">
<title>第六十七回  姜子牙金台拜将_封神演义</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<meta http-equiv="Cache-Control" content="no-transform" />
<meta http-equiv="Cache-Control" content="no-siteapp" />
<meta name="MobileOptimized" content="width"/>
<meta name="HandheldFriendly" content="true"/>
<meta http-equiv="X-UA-Compatible" content="IE=Edge,chrome=1" /> 
<script src="../../../js/jquery.js" type="text/javascript"></script>
<script src="../../../js/pc.html" type="text/javascript"></script>
<script src="../../../js/mpp168.js" type="text/javascript"></script>
<link href="../../../css/wap2011.css" rel="stylesheet" type="text/css" />
<link rel="canonical"  href="https://aaoe.github.io/gudianxiaoshuo/shenmo/fengshenyanyi/6560.html">
</head>
<body class="body">
<div class="mtop"> <a href="https://aaoe.github.io/" class="mindex"><img src="../../../images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> ・ <a href="index.html">封神演义</a></i></div>
  <span class="mmenu" id="mmenu"><img src="../../../images/mmenu.png" alt="目录" /></span> </div>
<div class="mnav" id="mnav">
 <a href='https://aaoe.github.io/'>首页</a> <a href="../../index.html">古典小说</a> <a href="https://aaoe.github.io/shige/">唐诗</a> <a href="https://aaoe.github.io/songci/">宋词</a> <a href="https://aaoe.github.io/jingbu/">经部</a> <a href="https://aaoe.github.io/shishu/">史书</a> <a href="https://aaoe.github.io/zibu/">子部</a> <a href="https://aaoe.github.io/cifu/">辞赋</a> <a href="https://aaoe.github.io/yuanqu/">元曲</a> 
</div>
<div class="search searchtop">
  <form  target="_blank" name="f2" action="https://aaoe.github.io/cse/search">
    <input type="hidden" value="7520588606970330124" name="s">
    <input type="hidden" value="" name="nsid">
    <input autocomplete="off" maxlength="25" value="" id="kw2" name="q"  class="searchInput s_ipt">
    <input type="submit" class="searchBtn" value="搜索"  id="su" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>


<div class="daohang" id="daohang"><strong>位置:</strong><a href='https://aaoe.github.io/'>主页</a> > <a href='../../index.html'>古典小说</a> > <a href='../index.html'>神魔志怪</a> > <a href='index.html'>封神演义</a> > </div>
<div class="con1" id="con1"><script type="text/javascript">push168("mytop");</script></div>
<div class="kind">
    <h1 class="h11">第六十七回  姜子牙金台拜将</h1>
</div>
<div class="mingzhuPage mingzhuPage1"><a href='6559.html'>【上一篇】</a> <a href="index.html" title="封神演义" class="returnIndex">【回目录】</a>
<a href='6561.html'>【下一篇】</a> </div>
<div class="articleContent" id="articleContent">
    <p><b class=maintext>第六十七回  姜子牙金台拜将</b></p><p>
金台拜将若飞仙，斗大黄金肘後悬；梦入熊罴方实地，年登耄耋始朝天。延绵周室承先业，树列齐封启後贤；福寿两端人罕及，帝王师相古今传。</p><p>
话说子牙见捉了洪锦，料知龙吉公主成功，将洪锦放下丹墀。少时，龙吉公主进相府，子牙欠身谢曰：“今日公主成莫大之功，皆是社稷生民之福。”公主曰：“自下高山，未与丞相成尺寸之功；今日捉了洪锦，但凭丞相发落。”龙吉公主道罢，自回净室去了。子牙令左右将洪锦推至向前问曰：“似你只等逆天行事之辈，何尝得片甲回去？”命：“推将出去，斩首号令。”有南宫 为监斩，候行刑令下；只见一道人忙奔而来，喘息不定，只叫：“刀下留人。”南宫 看见，不敢动手，急进相府来禀曰：“启丞相得知，末将斩洪锦，方欲开刀，有一道人，只叫：『刀下留人。』未敢擅便，请令定夺。”子牙传请。少时那道人来至殿前，与子牙打了稽首。子牙曰：“道兄从何处来？”道人曰：“贫道乃月合老人也。因符元仙翁曾言龙吉公主与洪锦有俗世姻缘，曾绾红丝之约，故贫道特来通报。二则可以报子牙兵度五关，助得一臂之力，子牙公不可违了只件大事。”子牙暗想：“他乃蕊宫仙子，吾怎好将凡间姻缘之事与他讲？”乃令邓婵玉先去见龙吉公主，就将月合仙翁之言，先禀过方可再议。邓婵玉迳进内庭，请公主出净室议事；公主忙出来见邓婵玉问曰：“有何事见我？”邓婵玉曰：“今有月合仙翁言：『公主与洪锦有俗世姻缘，曾绾红丝之约，该有一世夫妻。』现在殿前与丞相共议此事，故丞相先着妾身，启过娘娘，然後可以面议。”公主曰：“吾因在瑶池犯了清规，特贬我下凡，不得复归瑶池，与我母子重逢。今下山来，觉得又多此一番俗孽耶？”邓婵玉不敢作声。少时月合仙翁同子牙至後厅，龙吉公主见仙翁稽首。仙翁曰：“今日公主已归正道。今贬下凡间者，正要了此一段俗缘，自然反本归原耳。况今子牙拜将在迩，那时兵度五关，公主该与洪锦建不世之勋，垂名竹帛；侯功成之日，瑶池自有旌 来迎接公主回宫。此是天数，公主虽欲强辞，不可得矣。所以贫道受符元仙翁之命，故不辞劳烦，亲自来此，特为公主作伐。不然，洪锦刚赴法场行刑，贫道至此，不迟不早，恰逢其时，其为定数可知。公主当依贫道之言，不可误却佳期，罪愆更甚，那时悔之晚矣，公主请自三思。”龙吉公主听了月合仙翁一篇话，不觉长吁一声：“谁知有此孽缘所系？既是仙翁掌人间婚姻之牍，我也不能强辞，但凭二位主持。”子牙、仙翁大喜，遂放了洪锦，用药敷好剑伤。洪锦自出营，招回季康人马，择吉日与龙吉公主成了姻眷。正是：</p><p>
天缘月合非容易，自有红丝牵系来。</p><p>
话说洪锦与龙吉公主，成了姻亲，乃纣王三十五年三月初三日；西岐城众将打点东征，一应钱粮，俱各停当，只等子牙上出师表。翌日，武王设聚早朝，王曰：“有奏章出班，无事朝散。”言未毕，有姜丞相捧出师表上殿。武王命呈上来，奉御官将表文摆於御案上。武王从头观看：</p><p>
“进表丞相臣姜尚：臣闻惟天地万物父母，惟人万物之灵；天佑下民，作之君，作之师，惟共克相上帝，宠绥四方，作民父母。今商王受，弗敬上天，降灾下民，流毒邦国，剥丧元良，贼虐谏辅，狎侮五常，荒怠不敬，沈湎冒色，罪人以族，官人以世，惟官室台树陂池侈服，以残害於百姓。遣厥先人，宗庙弗祀，播弃黎老，昵比罪人，惟归言是用。焚炙忠良，刳剔孕妇，崇信奸回，放黜师保，屏弃典型，因奴正士，杀妻戮子，惟淫酗是图。作奇技淫巧，以悦妇人，郊社不修，宗庙不享，商罪贯盈，天人共怒。今天下诸侯，大会於孟津，兴吊民伐罪之师，救生民於水火。乞大王体上天好生之心，孚四海诸侯之念，思天下黎庶之苦，大奋鹰扬，择日出师，恭行天罚；则社稷幸甚，臣民幸甚。乞赐详示施行，谨具表以闻。”</p><p>
武王览毕，沈吟半响，王曰：“相父此表，虽说纣王无道，为天下共弃，理当征伐。但昔日先王曾有遗言，切不可以臣伐君。今日之事，天下後世，以孤为口实。况孤又辜先王之言，谓之不孝；纵纣王无道君也，孤若伐之，谓之不忠。孤与相父，共守臣节，以俟纣王改过迁善，不亦善乎？”子牙曰：“老臣怎敢有负先王？但天下诸侯，布告中外，诉纣王罪状，不足以君天下。纠合诸侯，大会孟津，昭畅天威，兴吊民伐罪之师，观政於商：前有东伯侯姜文焕、南伯侯鄂顺、北伯侯崇黑虎，具文书知会。如那一诸侯不至者，先问其违抗之罪，次伐无道。老臣恐误国之事，因此上表，请王定夺，愿大王裁之。”武王曰：“既是他三路欲伐成汤，听他等自为，孤与相父坐守本土，以尽臣节；上不失为臣之礼，下可以守先王之命，不亦美乎？”子牙曰：“惟天为万物父母，人为万物之灵， 聪明作元后，元后作民父母。今商王受荼毒生民，如坐水火，罪恶贯盈，皇天震怒，命我先王，大兴未集耳。今大王行吊民伐罪之师，正代天以彰天讨，救民於水火。如不顺上天，厥罪惟均。”只见上大夫散宜生上前奏曰：“丞相之言，乃为国忠谋，大王不可不听。今天下大会孟津，大王若不以兵相应，则不足取信於众人，致众人不服，必罪我国，以助纣为虐。倘移兵加之，那时岂不自遗伊戚？况纣王信谗，屡征西土，黎庶遭惊慌之苦，文武有汗马之劳；今方安宁，又动天下之兵，是祸无已时。以臣愚见，不若依相父之言，统兵大会孟津，与天下诸侯，陈兵商郊，观政於商，俟其自改。则天下生民，皆蒙其福，又不失信於诸侯，遗灾於西土。上可以尽忠於君，下可以尽孝於先王，可称万全之策，乞大王思之。”武王听得散宜生一番言语，不觉忻悦，乃曰：“大夫之言是也。不知用多少人马？”宜生曰：“大王兵进五关，须当拜丞相为大将军，付以黄钺白旄，总得大权，得专阃外之权，方可便宜行事。”武王曰：“但凭大夫主张，即拜相父为大将军，得专征伐。”宜生曰：“黄帝昔拜风后，须当筑台，拜告皇天后土山川河渎之神，捧毂推轮，方成拜将之礼。”武王曰：“凡一应事宜，俱是大夫为之。”武王朝散，宜生又至相府恭贺，百官俱各各忻悦，众门人个个喜欢。宜生次日至相府，对子牙说：“令南宫、辛甲往岐山监造将台。”当时二人至岐山，拣选木植砖石之物，克日兴工，也非一日，将台已完。二将回报子牙，宜生入内廷回武王旨曰：“臣奉旨监造将台已完，谨择良辰於三月十五日，请大王至金台，亲拜相父为帅。”武王准旨，侯旨日行礼。且说子牙三月十三日，将辛甲为军政司，先将斩法杞律牌，挂在帅府，使众将各宜知悉。辛甲领令挂帅府，上书着：“大元帅姜条约示谕，大小众将一体知悉。”只见各款开列於後：</p><p>
“闻鼓不进，闻金不退，举旗不起，按 不伏，此为慢军，犯者斩。呼名不应，点视不起，违期不至，动乖纪律，此为欺军，犯者斩。夜传刁斗，怠而不报，更筹违度，声号不明，此为懈军，犯者斩。多出怨言，毁谤主将，不听约束，梗教难治，此为横军，犯者斩。扬声笑语，藐视禁约，晓詈军门，此为轻军，犯者斩。所用兵器，克削钱粮，致使弓弩绝弦，箭无羽镞，剑戟不利， 帜凋敝，此为贪军，犯者斩。谣言诡语，造捏鬼神，假托梦寐，大肆邪说，蛊惑将士，此为妖军，犯者斩。奸舌利齿，妄为是非，调拨士卒，互相争斗，致乱行伍，此为刁军，犯者斩。所到之地，凌忤百姓，逼凌妇女，此为奸军，犯者斩。军中聚众，议事近帐，私探音信，此为探军，犯者斩。或闻所谋，及闻号令，漏泄於外，使敌人知之，此为背军，犯者斩。调用之计，结舌不应，低肩挽首，面有难色，此为怯军，犯者斩。出队赴伍，搀前乱後，言语喧哔，不遵禁令，此为乱军，犯者斩。托伤诈病，以避征进，捏故假死，因而逃脱，此为奸军，犯者斩。主掌钱粮，给赏之时，阿私所亲，使士卒结怨，此为弊军，犯者斩。观寇不审，察审不详，到不言到，多则言少，少则言多，此为误军，犯者斩。”</p><p>
话说子牙将斩法牌，挂於帅府；众将观之，无不谨遵。且说宜生至十四日，入内廷见武王曰：“请大王明日清晨，至相府请丞相登坛。”武王曰：“拜将之道，如何行礼？”宜生曰：“大王如黄帝拜风后，方成拜将之礼。”武王曰：“卿言正合孤意。”次日乃三月十五日吉辰，武王带领合朝文武，齐至相府前，只听 面乐声响过三番，军政司令门官放炮开门。只见三声炮响，相府门开，宜生引武王随後至银安殿。军政司忙称：“请元帅升殿，有千岁亲来拜请元帅登辇。”子牙忙从面道服而出，武王乃欠身言曰：“请元帅登辇。”子牙慌忙谢过，同武王分左右，并行至大门；武王欠身打一躬，两边扶子牙上辇。宜生请武王亲扶凤尾，连推三步。後人有请赞子牙末年，叨此荣宠：</p><p>
周主今朝列将台，风虎龙云四门开；香生满道衣冠引，紫气当天御仗来。统领貔貅添瑞彩，安排上马尽崔嵬； 溪今日人龙出，八百开基说异才。</p><p>
话说子牙排仪仗出城，只见前面七十里，俱是大红 ，直摆到西岐城。西岐百姓扶老携幼，俱来观看。子牙至岐山，将近将台边，有一座牌坊，上有一幅对联：</p><p>
话说众将分道而进。武王至将台边一看，只见将台高耸，甚是巍峨轩昂。怎见得？三千社稷归周主，一派华夷属武王。”</p><p>
台高三丈，象按三才，阔二十四丈，按二十四气。台有三层，第一层台中，立二十五人，各穿黄衣，手持黄 ，按中央戊己土。东边立二十五人，各穿青衣，手持青 ，按东方甲乙木。西边立二十五人，各穿白衣，手持白 ，按西方庚辛金。南边立二十五人，各穿红衣，手持红 ，按南方丙丁火。北边立二十五人，各穿皂衣，手持皂 ，按北方壬癸水。第二层是三百六十五人，手中各执大红 ，三百六十五面，按周天三百六十五度。第三层立七十二员牙将，各执剑戟瓜锤，按七十二候。三层之中，各有祭器祝文；自一层之下，两边仪仗雁翅排列，衣冠整肃，剑戟森严，从古无两。</p><p>
只见散宜生至銮舆前，请武王出舆。武王忙下舆，宜生曰：“大王可至元帅前，请元帅下辇。”武王行至辇前欠身曰：“请元帅下辇。”子牙忙下辇来，宜生引导子牙至台边，散宜生赞礼曰：“请元帅面南背北。”散宜生开读祝文：</p><p>
“维十有三年孟春丁卯朔丙子，西伯遣上大夫散宜生，敢昭告於五岳四渎名山大川之神，惟妇言是用。昏弃厥祀，弗答，昏弃厥遣，王父母弟不迪，乃惟四方之多罪逋逃。是崇是曰：“呜呼！惟天惠民，惟辟奉天，抚绥众庶，克底於道。今商王受，弗敬上天，降灾下民长，是信是使；是以为大夫卿士，俾暴虐於百姓，以奸宄於商邑。今发夙夜 惧，若不顺天，厥罪惟均；谨择今日，特拜姜尚为大将军，恭行天讨，伐罪吊民，永靖四海。所赖神 ，相我众士，以克厥勋，伏惟尚飨！』”</p><p>
话说敢宜生读罢祝文，有周公旦，引子牙上第二层台。周公旦赞礼曰：“请元帅面东背西。”周公旦开读祝文：</p><p>
“维十有三年孟春丁卯朔丙子，西伯遣周公旦，敢昭告於日月星辰风伯雨师历代圣帝明皇之前曰：『呜呼！天有显道，厥类惟彰；今商王受乃夷居，弗事上帝神 ，遗厥先人，宗庙弗祀，沈湎冒色，淫酗肆虐。惟宫室台榭是崇，焚炙忠良，刳剔孕妇，以残害於下民。牲牺粢盛，既於凶盗，乃曰吾有民命，罕惩其侮，皇天震怒，命发诛之，发曷敢有越厥志。自思欲济斯民，匪才不克；今特拜姜尚为大将军，取彼凶残，杀伐用张。仰赖神 ，翊卫启迪，吐纳风云，嘘 变化，拯救下民，恭行天罚，克定厥勋，伏惟尚飨。』”</p><p>
周公旦读罢祝文，有召公 引子牙上第三层台来，毛公邀捧武王所赐黄钺白旄祝曰：“自今以後，奉天征讨此独夫，为生民除害，为天下造福，元戎往勋之哉！”子牙跪受黄钺白旄，乃左右执捧，礼官赞礼曰：“请元戎面北拜受龙章凤篆。”子牙跪拜，左右歌中和之曲，奏八音之章，乐轰嘹 ，动彻上下。召公 开读祝文：</p><p>
“维十有三年孟春丁卯朔丙子，西伯姬发，敢昭告於昊天上帝后土神 曰：“呜呼！天矜於民，民之所欲，天必从之。今商王受，狎侮五常，荒怠弗敬，自绝於天，结怨於民；朝涉之胫，剖贤人之心，作成杀戮，毒痛四海。崇信奸回，放黜师保，屏弃典型，因奴正士；郊祉不修，宗庙不享，作奇技淫巧，以悦妇人。无辜 天，上帝弗顺人，发 承上帝，以遏乱略，华夷蛮貊，罕不率俾。惟我先王，为国求贤，乃聘请姜尚以助发。今特拜为大将军，大会孟津，以彰天讨，取彼独夫，永靖四海。所赖有神，尚克相予，以济兆民，无作神羞；克成厥勋，诞膺天命，以抚方夏，恳祈照临，永光西土，神其鉴兹，伏惟尚飨！』”召公 读罢祝文，子牙居中而立。军政司上台启：“元帅发鼓竖旗。”两边鼓响，拽地宝 来。军政司请元帅戴护顶之宝。军政官用红漆端盘，棒上一顶金盔来，怎见得？黄邓邓耀目镜，玲珑花样称；竖三人叉攒四凤，六瓣六楞紫金盔。缨络翻，朱砂迸，珊瑚碧玉周围绕，玛瑙珍珠前面钉。</p><p>
耳政司将盔捧与子牙戴上，又传令取袍甲上台。军政官高捧袍铠，献在台上。怎见得？龙舌口，兽吞肩，红似火，赤似烟。老君炉曾烧炼，千锤打，万锤颠，绿绒扣，紫绒穿，迸铜锤，扛铁鞭。锁子文，甲上悬，披一领按南方内丁火；茜草染，烟脂抹，五彩装花千朵遍。金织就，大红袍，系一条四指阔，羊脂玉，玛瑙 ，琥珀砌，紫金雀舌八宝攒就白玉带。</p><p>
话说姜元帅全装甲 ，立於台上；军政司传取印剑上台。军政官捧印剑上台，又捧一架，架上有三般，令天子协诸侯之物，内有令天子 ，令天子印，令天子剑。只见印剑上台来，有诗为证：</p><p>
“黄金斗大掌貔貅，杀伐从来神鬼愁；吕望今朝登台後，乾坤一统属西周。”</p><p>
话说军政司，将印剑捧至子牙面前；子牙将印剑接在手中，高捧过眉。散宜生请武王拜将，武王在台下拜了两拜。武王拜罢，子牙令辛甲把令天子 ，将武王请上台来。少时辛甲执旗大呼曰：“奉元帅将令，请我王上台。”武王随令旗上了台，千牙传令请开印剑，请武王面南端坐；子牙拜谢毕，跪而奏曰：“老臣闻国不可从外而治，军不可从中而御，二心不可以事君，疑志不可以应敌。臣既受命专节钺之威，臣敢不效驽骀，以报知遇之恩也。”武王曰：“相父今为大将东征，但愿早至孟津会兵，速返，孤之幸矣。”子牙谢恩，武王下台，众将听候指挥。子牙传令军政官与众将得知：“俱於三日後，在教军场听点。今日有三山五岳众道兄，与我饯别。”辛甲领令，传与众将知悉。武王同文武百官，俱在金台。子牙离了将台，往西岐山正南而来；有哪吒领诸门人来迎接子牙。只见甲 威仪，十分壮丽，来至芦边，只见玉虚门下十二弟子，拍手而来，大笑对子牙曰：“将相威仪自壮行色，子牙真人中之龙也。”子牙欠身打躬曰：“多蒙列位师兄抬举，今日得握兵权，皆众师兄之赐也。姜尚何能？”众仙曰：“只等掌教圣人来至，吾辈才好奉酒。”话犹未了，只听得空中一派笙簧仙乐齐奏。怎见得？有诗为证：</p><p>
“紫气空中绕帝都，笙簧嘹 白云浮；青鸾丹凤随銮驾，羽扇幢 傍辘轳。对对金龙云现，双双玉女佩声殊；祥光瑞彩多灵异，周室当兴应赤符。”</p><p>
话说元始天尊驾临，诸弟子伏道左迎接。子牙俯伏口称：“弟子，愿老爷圣寿无疆！”众门人引道酌水焚香，迎銮接驾。元始天尊上了芦篷坐下，子牙复拜。元始曰：“姜尚！你四十年积功累行，今为帝王之师，享受人间福禄，不可小视了。你东征灭纣，立功建业，列土分茅，子孙绵远，国祚延长，贫道今日特来饯你。”命白鹤童子取酒来酌了半杯，子牙跪接，一饮而尽。元始曰：“此一杯愿你成功扶圣主。又饮一杯，治国定无虞。又饮一杯，速速会诸侯。”子牙吃了三杯，又跪下。元始曰：“你又复跪者何说？”子牙曰：“蒙老爷天恩教育，使尚得拜将东征，弟子此行，不知吉凶如何，恳求指示？”天尊曰：“你此去并无他虞，你谨记一偈，自有验也。偈曰：</p><p>
『界牌开过诛仙阵，穿云关下受瘟癀；谨防达、兆、光、先、德，过了万仙身体康。』”</p><p>
子牙闻偈拜谢曰：“弟子敬佩此偈。”元始曰：“我返驾回宫，你众弟子再为饯别。”群仙送出篷来，只见仙风一阵，回了銮驾。且说众仙来与子牙奉酒，各饮三杯。南极仙翁也奉子牙饯别酒三杯，俱要起身作辞而去。众门人见子牙问师尊前去吉凶，金吒忙向文殊广法天尊曰：“弟子前去吉凶如何？”道人曰：“你修身一性起仙体，何怕无谋进五关。”哪吒也来问太乙真人曰：“弟子此行吉凶如何？”真人曰：“你汜水关前施道术，方显莲花是化身。”</p><p>
木吒也来问普贤真人曰：“弟子领法旨下山，不知归着吉凶如何？”真人曰：“你进关全仗吴钩剑，不负仙传在九宫。”</p><p>
韦护也问道行天尊曰：“弟子佐姜师叔至孟津，可有妨碍？”道行天尊曰：“你比众人不同，岂不知你历代多少修行客，独你全真第一人。”</p><p>
雷震子来问云中子曰：“弟子此去吉凶如何？”云中子曰：“你两枚仙杏安天下，可保周家八百年。”</p><p>
杨戬也问玉鼎真人曰：“弟子此去如何？”真人曰：“你比别人不同，修成八九玄中妙，任你纵横在世间。”</p><p>
李靖来问燃灯道人曰：“弟子此去，吉凶如何？”道人曰：“你也比别人不同，肉身成圣超天境，久後灵山护法台。”</p><p>
黄天化问清虚道德真君曰：“弟子此行，吉凶如何？”道德真君一见黄天化命运不长，面带绝气，低首不语。然而心中不忍，真是可怜。真君复向黄天化曰：“徒弟你问前程之事，我有一偈，你可时时在心谨记，使偈而行，庶几无事。”道人念偈。不知後事如何？且看下回分解。<p>
</div>
<div class="mingzhuPage"><a href='6559.html'>【上一篇】</a> <a href="index.html" title="封神演义" class="returnIndex">【回目录】</a>
<a href='6561.html'>【下一篇】</a> </div>
<div class="line"></div>
<div class="con2" id="con2"><script type="text/javascript">push168("mybottom");</script></div>
<div class="kind"> <h2>推荐阅读</h2> </div>
<div class="index_list">
    
     <a href="../liaozhaizhiyi/index.html">&middot;聊斋志异</a>
    
     <a href="../liaozhaizhiyiwenbaiduizhao/index.html">&middot;聊斋志异文白对照</a>
    
     <a href="../liaozhaizhiyibaihuawen/index.html">&middot;聊斋志异白话文</a>
    
     <a href="index.html">&middot;封神演义</a>
    
     <a href="../shanhaijing/index.html">&middot;山海经</a>
    
     <a href="../shanhaijingbaihuawen/index.html">&middot;山海经白话文</a>
    
     <a href="../jigongquanchuan/index.html">&middot;济公全传</a>
    
     <a href="../huanzhongyou/index.html">&middot;幻中游</a>
    
     <a href="../dongyouji/index.html">&middot;东游记</a>
    
     <a href="../jiaoyepa/index.html">&middot;蕉叶帕</a>
     
</div>
<div class="con3" id="con3">
  <script type="text/javascript">push168("image3");</script>
</div>
<script src="https://aaoe.github.io/templets/css/my1.js" type="text/javascript"></script>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
	}) 	
</script>
<div class="search searchfoot">
    <form  target="_blank" name="f2" action="https://aaoe.github.io/cse/search">
        <input type="hidden" value="7520588606970330124" name="s">
        <input type="hidden" value="" name="nsid">
        <input autocomplete="off" maxlength="25" value="" id="kw2" name="q"  class="searchInput s_ipt">
        <input type="submit" class="searchBtn" value="搜索"  id="su" />
        <select name="searchtype" class="search-option" id="search-option" style="display:none;">
            <option value="title" selected='1'>检索标题</option>
             <option value="titlekeyword">智能模糊</option>
         </select>
    </form>
</div>
<div class="bot"><a href="../../index.html">古典小说</a>|<a href="https://aaoe.github.io/shige/">唐诗</a>|<a href="https://aaoe.github.io/songci/">宋词</a>|<a href="https://aaoe.github.io/jingbu/">经部</a>|<a href="https://aaoe.github.io/shishu/">史书</a>|<a href="https://aaoe.github.io/zibu/">子部</a>|<a href="https://aaoe.github.io/cifu/">辞赋</a>|<a href="https://aaoe.github.io/yuanqu/">元曲</a> </div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>


</div>
<span style="display:none;">
<script>
var _hmt = _hmt || [];
(function() {
  var hm = document.createElement("script");
  hm.src = "../../../../hm.baidu.com/hm10d6.js?dc0cf2a0b65b7ab8ee179596732b745a";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
</span>

</body>

<!-- Mirrored from https://aaoe.github.io/gudianxiaoshuo/shenmo/fengshenyanyi/6560.html by HTTrack Website Copier/3.x [XR&CO'2014], Sat, 12 Oct 2024 12:00:13 GMT -->
</html>



