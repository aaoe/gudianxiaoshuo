<!DOCTYPE HTML>
<html>

<!-- Mirrored from https://aaoe.github.io/gudianxiaoshuo/shenmo/fengshenyanyi/6593.html by HTTrack Website Copier/3.x [XR&CO'2014], Sat, 12 Oct 2024 12:00:13 GMT -->
<head>
<meta charset="gb2312">
<title>第一百回  周天子分封列国_封神演义</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<meta http-equiv="Cache-Control" content="no-transform" />
<meta http-equiv="Cache-Control" content="no-siteapp" />
<meta name="MobileOptimized" content="width"/>
<meta name="HandheldFriendly" content="true"/>
<meta http-equiv="X-UA-Compatible" content="IE=Edge,chrome=1" /> 
<script src="../../../js/jquery.js" type="text/javascript"></script>
<script src="../../../js/pc.html" type="text/javascript"></script>
<script src="../../../js/mpp168.js" type="text/javascript"></script>
<link href="../../../css/wap2012.css" rel="stylesheet" type="text/css" />
<link rel="canonical"  href="https://aaoe.github.io/gudianxiaoshuo/shenmo/fengshenyanyi/6593.html">
</head>
<body class="body">
<div class="mtop"> <a href="https://aaoe.github.io/" class="mindex"><img src="../../../images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> ・ <a href="index.html">封神演义</a></i></div>
  <span class="mmenu" id="mmenu"><img src="../../../images/mmenu.png" alt="目录" /></span> </div>
<div class="mnav" id="mnav">
 <a href='https://aaoe.github.io/'>首页</a> <a href="../../index.html">古典小说</a> <a href="https://aaoe.github.io/shige/">唐诗</a> <a href="https://aaoe.github.io/songci/">宋词</a> <a href="https://aaoe.github.io/jingbu/">经部</a> <a href="https://aaoe.github.io/shishu/">史书</a> <a href="https://aaoe.github.io/zibu/">子部</a> <a href="https://aaoe.github.io/cifu/">辞赋</a> <a href="https://aaoe.github.io/yuanqu/">元曲</a> 
</div>
<div class="search searchtop">
  <form  target="_blank" name="f2" action="https://aaoe.github.io/cse/search">
    <input type="hidden" value="7520588606970330124" name="s">
    <input type="hidden" value="" name="nsid">
    <input autocomplete="off" maxlength="25" value="" id="kw2" name="q"  class="searchInput s_ipt">
    <input type="submit" class="searchBtn" value="搜索"  id="su" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>


<div class="daohang" id="daohang"><strong>位置:</strong><a href='https://aaoe.github.io/'>主页</a> > <a href='../../index.html'>古典小说</a> > <a href='../index.html'>神魔志怪</a> > <a href='index.html'>封神演义</a> > </div>
<div class="con1" id="con1"><script type="text/javascript">push168("mytop");</script></div>
<div class="kind">
    <h1 class="h11">第一百回  周天子分封列国</h1>
</div>
<div class="mingzhuPage mingzhuPage1"><a href='6592.html'>【上一篇】</a> <a href="index.html" title="封神演义" class="returnIndex">【回目录】</a>
没有了 </div>
<div class="articleContent" id="articleContent">
    <p><b class=maintext>第一百回  周天子分封列国</b></p><p>
周室开基立帝图，分茅列土报功殊；制田世禄惟三等，品爵官人树五途。铁券金书藏石室，高牙大拥铜符；从今藩镇如金布，倡化宣猷万姓殊。</p><p>
话说子牙传令，命斩飞廉、恶来，只见左右旗门官，将二人推至辕门外，斩首号令，回报子牙。子牙斩了二个奸佞，复进封神台，拍案大呼曰：“清福神柏鉴何在？快领飞廉、恶来二人魂魄，至坛前受封。”不一时只见清福神用，引飞廉、恶来至坛下，跪听宣读敕命。但见二魂俯伏坛下，凄切不胜。子牙曰：“今奉太上元始敕命，尔飞廉、恶来，生前甘心奸佞，簧惑主听，败国亡君，偷生苟免。只知盗宝以荣生，孰意法网无疏漏，既正明刑，当有幽录；此皆尔等自受之愆，亦自运逢之劫。特敕封尔为冰销瓦解之神，虽为恶煞，尔宜克修厥职，毋得再肆凶锋，汝其钦此！”飞廉、恶来听罢封号，叩首谢恩，出坛去了。子牙封罢神下坛，率领百官回西岐。有诗为证：</p><p>
“天理循环若转车，有成有败更无差；往来消长应堪笑，反覆兴衰若可嗟。夏桀南巢风烛，商辛焚死浪中花；古今吊伐皆如此，惟有忠魂傍日斜。”</p><p>
话说子牙回西岐，进了都城，入相府安息。众官俱回宅，一夕晚景已过。次日早朝，武王登殿，真是有道天子，朝仪自是不同，所谓香雾横空，瑞烟缭绕，旭日围黄，庆云舒彩。只听得玉佩叮当，众官抱袖舞清风，蛇龙弄影，四围御帐迎晓日。净鞭三响，整朝班，文武高呼称万岁，怎见得早朝美景？後唐人有诗，单道早朝好处：</p><p>
“绛鸡入报晓筹，尚衣方进翠云裘；九大间阖开宫殿；万国衣冠拜冕旒。日色才临仙掌动，香烟欲旁衮龙浮；朝罢须裁五色诏，佩声归到凤池头。”</p><p>
话说武王升殿，只见当驾官传旨：“有事出班启奏，无事卷帘散朝。”言还未毕，班中有姜子牙出班上殿，俯伏称臣毕。武王曰：“相父有何奏章见朕？”子牙奏曰：“老臣昨日奉师命，将忠臣良将，与不道之仙，奸佞之辈，俱依劫运，遵玉敕一一封定神位，皆各分执掌，受享祀，护国佑民，掌风调雨顺之权，职福善祸淫之柄。自今以往，永保澄清，无复劳陛下宸虑。但天下诸侯，与随行征伐功臣，道山洞府门人，俱亲冒失石，皆有血战之功。今天下底定，宜分茅列土，封之以爵禄，使子孙世食其禄，以昭崇德报功之义；此皆陛下守先之务，当亟行之，不可一刻缓者也。”武王曰：“朕有此心久矣！月因相父封神未竣，故少待之耳。今相父既回，一听相父行之。”武王方才言罢，只见杨戬、李靖等出班奏曰：“臣等原系山谷野人，奉师法旨下山，克襄劫运，戡定祸乱，今已太平，臣等理宜归山，以覆师命。凡红麈富贵，功名爵禄，并非臣等之所愿也。故今日特拜辞皇上，望陛下敕臣归山，真莫大之恩也！”武王曰：“朕深赖卿等，旋乾转坤之力，浴日补天之功，戡祸乱於永清，辟宇宙而载明。其有功於社稷生民，真无涯际。虽家祭户祀，尚不足以报其劳。岂速舍朕而归山乎？朕何忍也。”李靖曰：“陛下仁恩厚德，臣等沐之久矣。但臣等恬淡性成，志在泉石；况师命难以抗违，天心岂敢故逆？乞陛下怜而允之，臣等不胜幸甚。”武王见李靖等坚执要去，不肯少留，不胜伤感。乃曰：“昔日从朕始事征伐之时，其忠臣义士，云屯雨集；不意中道有死於王事，没於征战者，不知凡几？今仅存者，甚是残落，朕已不胜今昔之感。今卿方际太平，当兴朕共享安宁之福，卿等又坚请归山。朕欲强留，恐违素志，今勉从卿请，朕甚戚然。俟明日朕率百官，亲至南郊饯别，少尽数年从事之情。”李靖等谢恩而去。子牙听得七人告辞归山，也不胜惨戚，俱各散朝一宿晚景不题。次日，光禄寺典膳官，预先至南郊下，整治九龙筵席，一色齐备。只见众文武百官，与李靖等先至南郊候驾。惟姜子牙在朝内，伺侯武王御驾同行。话说武王升殿，传旨排銮驾出城，子牙随後。一路上香烟载道，瑞彩缤纷，士民惧悦，俱来看大子与众道者饯别。真是哄动一城居民，齐集郊外。只见武王来至南郊，众文武百官上前接驾毕，只见李靖等复上前叩谢曰：“臣等有何德能，敢劳陛下御驾亲临赐宴？臣等不胜戚激。”武王用手挽住，慰之曰：“今日卿等归山，乃方外神仙，朕与卿已无君臣之属，卿等幸无过谦。今日当痛饮沈醉，使朕下知卿之去方可耳。不然，朕心何以为情哉？”李靖等顿首称谢不已。须臾当驾官，报酒已齐备，武王命左右奏乐，各官俱依次就坐。武王坐，只见箫韵迭素，君臣欢饮，把盏轮杯，真是畅快。说甚麽炮龙烹凤，味穷水陆。君臣饮罢多时，只见李靖等出席谢宴告辞。武王亦起身执手，再三劝慰饮数杯，李靖等苦苦告别，武王知不可留，意形於色。李靖等慰之曰：“陛下当善保天和，则臣等不胜庆幸，俟他日再图相会可也。”武王不得已，方肯放行。李靖等拜别武王，及文武官员；子牙不忍分离，又送了一程，各泪而别。後来李靖、金吒、木吒、哪吒、杨戬、韦护、雷震子，此七人俱是肉身成圣。後人有诗赞之：</p><p>
“别驾归山避世嚣，闲将丹灶自焚烧；修成羽翼赴三界，炼就阴阳越九霄。两耳怕闻金紫贵，一身离却是非朝；逍遥不问人间事，任尔沧桑化海潮。” </p><p>
话说李靖等七人别子牙，从者进西岐城，回相府。至次日早朝，武王升殿，姜子牙与周公旦出班奏曰：“昨蒙陛下赐李靖等归山，得遂他修行之愿，臣等不胜庆幸。但有功之臣，当分茅列土者，乞陛下速赐施行，以慰臣下之望。”武王曰：“昨日七臣归山，朕心甚是不忍；今所有分封仪制，一如相父、御弟所议施行。”子牙与周公旦谢恩出殿，条议分封仪制，并位次，上请武王裁定。次日，武王登宝座，命御弟周公旦於金殿上，唱名策封。先追封王祖考、自太王、王季、文王，皆为天子；其馀功臣，与先朝帝王後裔，俱列爵为五等，公、侯、伯、子、男，其不及五等者为附庸。</p><p>
列侯封国号名讳：鲁姬姓，侯爵。周文王第四子，周公旦也。佐文王、武王，有大勋劳於天下；後成王留相天子，命周公为家宰，主自陕以东之诸侯。乃对其长子伯禽於曲阜，地方七百里；分以宝玉大弓之器，俾侯於鲁，以辅周室。</p><p>
齐姜姓，侯爵。系炎帝裔孙，伯益为四岳，生万生平水土有功，赐姓曰姜氏，谓之吕侯。其国在南阳宛县之西南。自太公望超自渭水，为周文王师，号为尚父；佐文武定天下，有大功，封营邱，为齐侯，列於五侯九伯之上，即山东。</p><p>
燕姬姓，伯爵。系周同姓功臣日君。佐文武定天下有大功，为周太保；食邑於召，谓之邵康公。留相天子，主自以西之诸侯，乃封其子为北燕伯；其地乃幽州蓟县是也。魏姬姓，伯爵。系周同姓功臣曰毕公高，佐文武定天下有大功，封於魏国。即今河南开封高密县是也。</p><p>
管姬姓，侯爵。系武王弟，曰姬叔鲜，以监武庚，封於管。即今河南信阳县是也。</p><p>
蔡姬姓，侯爵。系武王弟，曰姬叔度，以监武庚，对於蔡。即今河南汝宁府上蔡县是也。</p><p>
曹姬姓，伯爵。系武王弟，曰姬叔振铎，武王克商，封於曹。即今济阴定陶县是也。</p><p>
姬姓，伯爵。系武王弟，曰姬叔武，武王克商，封於。即今山东衮州府汶上县是也。</p><p>
霍姬姓，伯爵。系武王弟，曰姬叔处，武王克商，封於霍。即今山西平阳府是也。</p><p>
卫姬姓，侯爵。系武王同母小弟，封为大司寇；食采於康，谓之康叔，对於卫。即今北京冀州是也。</p><p>
滕姬姓，侯爵。系武王弟，曰姬叔绣，武王克商，对於滕。即今山东邱县是也。</p><p>
晋姬姓，侯爵。系武王少子，曰唐叔虞，封於唐，後改为晋。即今山西平阳府绛县东冀城是也。</p><p>
吴姬姓，子爵。系太王长子泰伯之後，武王克商，遂封之为吴郡。即今吴郡是也。</p><p>
虞姬姓，公爵。系太王子仲雍之後，武王克商：泰伯仲雍之後，得周章已为吴君，封其别子为虞公。</p><p>
虢姬姓，公爵。系王季子虢仲，文王弟也。仲与虢叔为文王卿士，勋在王室，藏於盟府；而文王友爱二弟，谓之二虢。武王克商，封仲於宏农陕县东南之虢城。</p><p>
楚芋姓，系颛顼之裔，曰鬻熊，为周文王师，有勋劳於王家，封之於荆蛮，以子男之上居之。即今丹阳南郡枝江县是也。</p><p>
许姜姓，男爵。系尧四岳之後，因先世有功，武王克商，对其裔於许。即今之许州是也。秦嬴姓，伯爵。系颛之裔，因先世有功，武王克商，封其裔柏翳於秦。即今之陕西西安府是也。</p><p>
莒嬴姓，子爵。系少昊之後，因先世有功，武王克商，封其後兹与期於莒地。即今莒县是也。</p><p>
纪姜姓，侯爵。系太公之次子，武王念太公之功，分封於纪。即今东莞剧县是也。</p><p>
邾曹姓，子爵。系陆终第五子之後，武王克商，封其裔於邾。即今之山东邹县是也。</p><p>
薛任姓，侯爵。黄帝之後，武王克商，对其後奚仲於薛。即今之山东沂州是也。</p><p>
宋子姓，公爵。系商王帝乙之长庶子，曰微子，商纣王不道，微子抱器归；武王克商，封微子於宋。即今之睢阳县是也。</p><p>
杞姒姓，伯爵。系夏禹王之後，武王克商，求夏禹苗裔，得东楼公，对於杞，以奉禹祀。即今之开封府雍邱县是也。</p><p>
陈妫姓，侯爵。系帝舜之後，其裔孙闳父，为武王陶正，能利器用，王实赖之，以元女大姬，下嫁其子满而封诸陈，使奉虞帝祀，其地在太之墟。即今之陈县是也。</p><p>
蓟姬姓，侯爵。系帝尧之後，武王克商，求其後，封之於蓟，以奉唐帝之祀。即今之北京顺天府是也。</p><p>
高丽子姓。乃殷贤臣曰箕子，亦商王之裔，因不肯臣事於周；武王请见，乃陈洪范九畴一篇，而去之辽东，武王即其地封之。至今乃其子孙，即朝鲜国是也。</p><p>
其亲王功臣，帝王後裔，共封有七十二国。今录其最着者，其馀如越封於会稽，向封於谯国，凡封於汲郡、宿封於东平，郜封於济阴，邓对於颍川，戎封於陈留，芮封於冯翊，极封於附庸，谷封於南阳，牟封於泰山，葛封於梁国，倪对於附庸，谭封於平陵，遂封於济，杞滑封於河南，邢封於襄国，江封於汝南，冀封於皮县，徐封於下邳，舒封於庐江，弦封於戈阳，封於琅，厉封於义阳，项封於汝阴，英封於楚，申对於南阳，共封於汲郡，夷封於城阳等国，不悉详记。如南宫、散宜生、闳夭等，各分列茅土有差。即於是日大开筵宴，庆贺功臣；新封文武等官；又开库藏，将金银宝物，悉分放诸侯人等。众人俱各痛饮，欢尽而散。次日各上谢表，陛辞天子，各回本国。後人有诗为证：</p><p>
“一举戎衣定大周，分茅列土赐诸侯；三王慢道家天下，全仗屏藩立远谋。”</p><p>
话说众人各领封敕，俱回本国，以赴职任，惟御弟周公旦、召公，在朝辅相王室。武王乃谓周公曰：“镐京为天下之中，真乃帝王之居，於是命召公迁都於镐京。”即今陕西西安府咸阳县是也。武王谓师尚年老，不便在朝，乃厚其赐赉，赐以黄钺白旄，得专征伐，为诸侯之长，令其回国，以享安康之福。次日子牙入朝，拜谢赐赉。武王乃率百官饯送南郊，子牙叩首谢恩曰；“臣蒙陛下赐令回国，今日一别，不知何日再见天颜也？”武王慰之曰：“朕因相父年老，於王室多有勤劳，欲令相父归国，以享安康之福，不再劳相父，在此劬劳耳。”子牙再三拜谢曰：“陛下念臣至此，将何以报陛下也？”其日君臣分别，子牙就道，往齐国而来。太公至齐，治国有法，便民以时，齐国大治。後子牙薨，公子嗣位，至桓公伯天下，此是後话。且说武王西都长安，垂拱而治，海内清平，万民乐业。後武王崩，成王立，周公相之；自太公伐纣，周公作相，遂成周家八百年基业。後人有诗赞子牙斩将封神，开周家不世之基，以美之：</p><p>
“宝符秘出天先，斩将封神合往愆；敕赐昆仑承旨渥，多班册籍注编全。斗瘟雷火分前後，神鬼人仙任倒颠；自是修持凭造化，故教伐纣洗腥膻。”</p><p>
又有诗赞周公相成王，戡定内难，为开基首功，而又有十乱以襄之：</p><p>
“天潢分派足承祧，继述讦谟更自饶；岂独簪缨资启沃，还从剑履涉宗朝。和邦协佐能戡乱，典礼威称善补貂；总为周家多福荫，大土十乱始同谓。”<p>
</div>
<div class="mingzhuPage"><a href='6592.html'>【上一篇】</a> <a href="index.html" title="封神演义" class="returnIndex">【回目录】</a>
没有了 </div>
<div class="line"></div>
<div class="con2" id="con2"><script type="text/javascript">push168("mybottom");</script></div>
<div class="kind"> <h2>推荐阅读</h2> </div>
<div class="index_list">
    
     <a href="../liaozhaizhiyi/index.html">&middot;聊斋志异</a>
    
     <a href="../liaozhaizhiyiwenbaiduizhao/index.html">&middot;聊斋志异文白对照</a>
    
     <a href="../liaozhaizhiyibaihuawen/index.html">&middot;聊斋志异白话文</a>
    
     <a href="index.html">&middot;封神演义</a>
    
     <a href="../shanhaijing/index.html">&middot;山海经</a>
    
     <a href="../shanhaijingbaihuawen/index.html">&middot;山海经白话文</a>
    
     <a href="../jigongquanchuan/index.html">&middot;济公全传</a>
    
     <a href="../huanzhongyou/index.html">&middot;幻中游</a>
    
     <a href="../dongyouji/index.html">&middot;东游记</a>
    
     <a href="../jiaoyepa/index.html">&middot;蕉叶帕</a>
     
</div>
<div class="con3" id="con3">
  <script type="text/javascript">push168("image3");</script>
</div>
<script src="https://aaoe.github.io/templets/css/my1.js" type="text/javascript"></script>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
	}) 	
</script>
<div class="search searchfoot">
    <form  target="_blank" name="f2" action="https://aaoe.github.io/cse/search">
        <input type="hidden" value="7520588606970330124" name="s">
        <input type="hidden" value="" name="nsid">
        <input autocomplete="off" maxlength="25" value="" id="kw2" name="q"  class="searchInput s_ipt">
        <input type="submit" class="searchBtn" value="搜索"  id="su" />
        <select name="searchtype" class="search-option" id="search-option" style="display:none;">
            <option value="title" selected='1'>检索标题</option>
             <option value="titlekeyword">智能模糊</option>
         </select>
    </form>
</div>
<div class="bot"><a href="../../index.html">古典小说</a>|<a href="https://aaoe.github.io/shige/">唐诗</a>|<a href="https://aaoe.github.io/songci/">宋词</a>|<a href="https://aaoe.github.io/jingbu/">经部</a>|<a href="https://aaoe.github.io/shishu/">史书</a>|<a href="https://aaoe.github.io/zibu/">子部</a>|<a href="https://aaoe.github.io/cifu/">辞赋</a>|<a href="https://aaoe.github.io/yuanqu/">元曲</a> </div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>


</div>
<span style="display:none;">
<script>
var _hmt = _hmt || [];
(function() {
  var hm = document.createElement("script");
  hm.src = "../../../../hm.baidu.com/hm10d6.js?dc0cf2a0b65b7ab8ee179596732b745a";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
</span>

</body>

<!-- Mirrored from https://aaoe.github.io/gudianxiaoshuo/shenmo/fengshenyanyi/6593.html by HTTrack Website Copier/3.x [XR&CO'2014], Sat, 12 Oct 2024 12:00:13 GMT -->
</html>



