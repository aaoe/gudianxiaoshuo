<!DOCTYPE HTML>
<html>

<!-- Mirrored from https://aaoe.github.io/gudianxiaoshuo/caizijiaren/pingshanlingyan/54825.html by HTTrack Website Copier/3.x [XR&CO'2014], Sat, 12 Oct 2024 11:59:52 GMT -->
<head>
<meta charset="gb2312">
<title>第一回  太平世才星降瑞_平山冷燕</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<meta http-equiv="Cache-Control" content="no-transform" />
<meta http-equiv="Cache-Control" content="no-siteapp" />
<meta name="MobileOptimized" content="width"/>
<meta name="HandheldFriendly" content="true"/>
<meta http-equiv="X-UA-Compatible" content="IE=Edge,chrome=1" /> 
<script src="../../../js/jquery.js" type="text/javascript"></script>
<script src="../../../js/pc.html" type="text/javascript"></script>
<script src="../../../js/mpp168.js" type="text/javascript"></script>
<link href="../../../css/wap2012.css" rel="stylesheet" type="text/css" />
<link rel="canonical"  href="https://aaoe.github.io/gudianxiaoshuo/caizijiaren/pingshanlingyan/54825.html">
</head>
<body class="body">
<div class="mtop"> <a href="https://aaoe.github.io/" class="mindex"><img src="../../../images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> ・ <a href="index.html">平山冷燕</a></i></div>
  <span class="mmenu" id="mmenu"><img src="../../../images/mmenu.png" alt="目录" /></span> </div>
<div class="mnav" id="mnav">
 <a href='https://aaoe.github.io/'>首页</a> <a href="../../index.html">古典小说</a> <a href="https://aaoe.github.io/shige/">唐诗</a> <a href="https://aaoe.github.io/songci/">宋词</a> <a href="https://aaoe.github.io/jingbu/">经部</a> <a href="https://aaoe.github.io/shishu/">史书</a> <a href="https://aaoe.github.io/zibu/">子部</a> <a href="https://aaoe.github.io/cifu/">辞赋</a> <a href="https://aaoe.github.io/yuanqu/">元曲</a> 
</div>
<div class="search searchtop">
  <form  target="_blank" name="f2" action="https://aaoe.github.io/cse/search">
    <input type="hidden" value="7520588606970330124" name="s">
    <input type="hidden" value="" name="nsid">
    <input autocomplete="off" maxlength="25" value="" id="kw2" name="q"  class="searchInput s_ipt">
    <input type="submit" class="searchBtn" value="搜索"  id="su" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>


<div class="daohang" id="daohang"><strong>位置:</strong><a href='https://aaoe.github.io/'>主页</a> > <a href='../../index.html'>古典小说</a> > <a href='../index.html'>才子佳人</a> > <a href='index.html'>平山冷燕</a> > </div>
<div class="con1" id="con1"><script type="text/javascript">push168("mytop");</script></div>
<div class="kind">
    <h1 class="h11">第一回  太平世才星降瑞</h1>
</div>
<div class="mingzhuPage mingzhuPage1">没有了 <a href="index.html" title="平山冷燕" class="returnIndex">【回目录】</a>
<a href='54826.html'>【下一篇】</a> </div>
<div class="articleContent" id="articleContent">
    <p><b class=maintext>第一回  太平世才星降瑞</b></p><p>
诗曰：</p><p>
富贵千年接踵来，古今能有几多才？</p><p>
灵通天地方遗种，秀夺山川始结胎。</p><p>
两两雕龙诚贵也，双双咏雪更奇哉。</p><p>
人生不识其中味，锦绣衣冠土与灰。</p><p>
又曰：</p><p>
道德虽然立大名，风流行乐要才情。</p><p>
花看潘岳花方艳，酒醉青莲酒始灵。</p><p>
彩笔不妨为世忌，香奁最喜使人惊。</p><p>
不然春月秋花夜，草木禽鱼负此生。</p><p>
话说先朝隆盛之时，天子有道，四海升平，文武忠良，万民乐业。是时，建都幽燕，雄据九边，控临天下，时和年丰，百物咸有。长安城中，九门百逵，六街三市，有三十六条花柳巷，七十二座管弦楼。衣冠辐辏，车马喧阗。人人击壤而歌，处处笙箫而乐，真个有雍熙之化，于变之风。有诗单道其盛：</p><p>
九重春色满垂裳，秋尽边关总不防。</p><p>
四境时闻歌帝力，不知何世是虞唐。</p><p>
一日，天子驾临早朝，文武百官济济锵锵尽来朝贺，真个金阙晓钟，玉阶仙伏，十分隆盛。百官山呼拜舞已毕，各各就班鹄立。早有殿头官喝道：“有事者奏闻。”喝声未绝，只见班部中闪出一官，乌纱象简，趋跪丹墀，口称：“钦天监正堂官汤勤有事奏闻。”天子传问：“何事？”汤勤奏道：“臣夜观乾象，见祥云瑞霭，拱护紫微，喜曜吉星，照临黄道。主天子圣明，朝廷有道，天下享太平之福。臣不胜庆幸，谨奏闻陛下。乞敕礼部诏天下庆贺，以扬皇朝一代雍熙雅化。臣又见文昌六星，光彩倍常，主有翰苑鸿儒，丕显文明之治。此在朝在外，济济者皆足以应之，不足为奇也。最可奇者，奎壁流光，散满天下，主海内当生不世奇才。为麟为凤，隐伏山林幽秘之地，恐非正途网罗所能尽得。乞敕礼部会议，遣使分行天下搜求，以为黼黻皇猷之助。”</p><p>
天子闻奏，龙颜大悦，因宣御旨道：“天象吉祥，乃天下万民之福。朕菲躬凉德，获安民士，实云幸致，安敢当太平有道之庆，不准诏贺。海内既遍生奇才，已上征于天象，谅不虚应。且才为国宝，岂可使隐伏幽秘之地，着礼部官议行搜求。”</p><p>
圣旨一宣，早有礼部尚书出班奏道：“陛下圣明有象，理宜诏贺，万岁谦抑不准，愈见圣德之大。然风化关一时气运，岂可抑而不彰？纵仰体圣心，不诏天下庆贺，凡在京大小官员，俱宜具表称贺，以阐扬圣化，为万世瞻仰。天下既遍生奇才，隐伏在下，遣使搜求，以明陛下爱才至意，礼亦宜然。但本朝祖宗立法，皆于制科取士。若征召前来，自应优叙。征召若优，则制科无色，恐失祖宗立制本意。以臣愚见，莫若加敕各直省督学臣，令其严责府县官，凡遇科岁大比试期，必须于报名正额之外，加意搜求隐逸真才，以应科目。督学、府县官。即以得才失才为升降。如此则是寓搜求于制科，又不失才，又不碍制，庶为两便。伏乞皇上裁察。”天子闻奏大喜道：“卿议甚善，俱依议行。”礼部官得旨，率百官俱称“万岁”。朝毕，天子退入，百官散出。</p><p>
此时天下果然多才，文章名公，有王、唐、瞿、薛四大家之名。词赋巨卿，有前七才子、后七才子之号。一时诗酒才名。高于北斗。相知意气。倾于天下。人人争岛瘦郊寒，个个矜白仙贺鬼。元、白风流，不一而足；鲍、庾俊逸，屈指有人。白雪登历下之坛，四部执州之耳。师生传欧、苏之座，朋友同李、郭之舟，真可谓一时之盛。</p><p>
这一日，礼部传出旨意，在京大小官员皆具表次第庆贺。这表章无非是称功颂德，没甚大关系，便各各逞才，极其<u>一</u>精<u>一</u>工富丽。天子亲御便殿，细细观览，见皆是绝妙之词，惊人之句，圣情大悦。因想道：“满朝才臣如此，前日钦天监奏文昌光亮，信不虚也。百官既具表称贺，朕当赐宴答之，以表一时君臣交泰之盛。”遂传旨，于三月十二日，命百官齐集端门赐宴。旨意一下，百官皆欢欣鼓舞，感激圣恩。到了临期，真个是国正天心顺。</p><p>
这一日恰值天清气爽，日暖风和，百花开放。天子驾御端门，阶下摆列着许多御宴。百官朝见过，惟留阁臣数人，御前侍宴。其余官员。俱照衙门大小，鳞次班列坐两旁阶下。每一座各摆御苑名花一瓶，以为春瑞。旨意一下，百官叩头谢恩，各各就座而饮。一霎时，御乐作龙凤之鸣，玉食献海山之异，真是皇家富贵，不比等闲。但见：</p><p>
国运昌明，捧一人于日月天中；皇恩浩荡，会千官于芙蓉阙下。春满建章，百转流莺聒耳；睛熏赤羽，九重春色醉人。食出上方，有的是龙之肝、凤之髓、豹之胎、猩之唇、鸵之峰、熊之掌、之炙、鲤之尾、山之珍、海之错，说不尽八珍滋味；乐供内院，奏的是黄帝之咸池，颛顼之六茎，帝喾之五英，尧之大章，舜之箫韶，禹之大夏，殷之大，周之大武，听不穷九奏声音。班联中、衣裳灿日，只见仙鹤服、锦鸡服、孔雀服、云雁服、白鹇服、鹭鸶服、鹌鹑服、练鹊服、黄鹂服，济济锵锵，或前或后；阶墀下。弁冕疑星，只见进贤冠、獬豸冠、蝉翅冠、鹊尾冠、铁柱冠、金颜冠、却非冠、交让冠，悚悚惶惶，或退或趋。奉温纶于咫尺，尽睹天颜有喜；感湛露之均沾，咸知帝德无私。传宣锡命，彤弓明中心之贶；匐伏进见，天保颂醉饮之恩。誓竭媚兹将顺，然君曰俞，臣曰弗，人惭献谄，愿言不醉无归。然左有监、右有史，谁敢失仪。君尽臣欢，尊本朝故事，敕赐赋醉学士之歌；臣感君恩，择前代良谟，慷慨进疏狄仪之戒。真可谓明良际遇，鼓钟笙瑟，称一日祥云龙虎之觞；天地泰交，日月同陵，上万年悠久无疆之寿。</p><p>
君臣们饮够多时，阁臣见乐奏三阕，酒行九献，恐群臣醉后失仪，因离席率领群臣跪奏道：“臣等蒙圣恩赐宴，亦已谨卜其昼，醉饱皇仁。今恐叨饮过量，醉后失仪，有伤国体，谨率群臣辞谢。”</p><p>
天子先传旨平身，然后亲说道：“朕凉薄之躬，上承大统，日忧废堕，赖众先生与诸卿辅弼之功。今幸海内粗安，深感祖宗庇佑，上天生成。前钦天监臣奏象纬吉昌，归功于朕，朕惧不敢当。众卿不谅，复表扬称颂，朕实无德以当此，益深戒惧。然君臣同德同心，于兹可见。因卜兹春昼，与诸卿痛饮，以识一时明良雅意。此乃略去礼法而叙情义之举。虽不敢蹈前人夜饮荒<u>一</u><u>一</u>H<u>一</u><u>一</u>，然春昼甚长，尚可同乐，务期尽欢。纵有微愆，所不计也。”阁臣奏道：“圣恩汪洋如此，真不独君臣，直如父子矣。臣等顶踵尽捐，何能报效，敢不领旨。”天子又道：“朕见太祖高皇帝每宴群臣，必有诗歌呜盛。前钦天监臣奏文昌光亮，主有翰苑鸿儒为文明之助。昨见诸臣贺表，句工字栉，多有奇才，真可称一时之盛。今当此春昼，夔龙并集，亦当有词赋示后。今日之盛，方不泯灭无传。”阁臣奏道：“唐虞赓歌，禹稷拜扬，自古圣帝良臣，类多如此。圣谕即文明之首，当传谕群臣，或颂或箴，或诗或赋，以少增巍焕之光。”天子闻奏甚喜。</p><p>
正谈论间，忽见一双白燕从半空中直飞至御前，或左或右，乍上乍下。其轻盈翩跹之态，宛如舞女盘旋，十分可爱。天子伫目视之，不觉圣情大悦。因问道：“凡禽鸟皆贵白者，以为异种，此何说也？”阁臣奏道：“臣等学术短浅，不能深明其故。以愚陋揣之，或亦孔子所称“绘事后素”之意。天子点首嘉叹，因复问道：“白燕在古人亦曾有相传之佳题咏否？”阁臣奏道：“臣等待罪中书，政务倥偬，词赋篇章实久荒疏，不复记忆。乞宣谕翰林诸臣，当有知者。” </p><p>
天子未及开言，早有翰林院侍读学士谢谦出班跪奏道：“白燕在汉唐未必无作，但无佳者流传，故臣等俱未及见。唯本朝国初，时大本七言律诗一首，摹写工巧，脍炙一时，称为名作。后袁凯爱之，慕之，又病其形容太实，亦作七言律诗一首和之。但虚摹其神情，亦为当时所称，甚之有以为过于时作者。此虽嗜好不同，然二诗实相伯仲。白燕自有此二诗以立其极，故至今不闻更有作者。”天子问道：“此二诗卿家记得否？”谢谦奏道：“臣记得。”天子道：“卿既记得，可录呈朕览。”遂命近臣给与笔札。</p><p>
谢谦领旨，因退归原席，细将二诗录出，呈与圣览。近臣接了，置于龙案之上。天子展开一看，只见时大本一诗道：</p><p>
春色年年带雪归，海棠庭院月争辉。</p><p>
珠帘十二中间卷，玉剪一双高下飞。</p><p>
天下公侯夸紫颔，国中俦侣尚乌衣。</p><p>
江湖多少闲鸥鹭，宜与同盟伴钓矶。</p><p>
袁凯一首道：</p><p>
故国飘零事已非，旧时王榭见应稀。</p><p>
月明汉水初无影，雪满梁园尚未归。</p><p>
柳絮池塘香入梦，梨花庭院冷侵衣。</p><p>
赵家姊妹多相妒，莫遣昭<u>一</u><u>一</u>殿里飞。</p><p>
天子细将二诗玩味，因赞叹道：“果然名不虚传。时作实中领趣，袁作虚处传神，二诗实不相上下，终是先朝臣子有如此才美。”又赏鉴了半晌，复问道：“尔在廷诸臣，亦俱擅文坛之望。如有再赋《白燕诗》一首，可与时、袁并驱中原，则朕当有不次之赏。”众臣闻命，彼此相顾，不敢奏对。</p><p>
天子见众臣默然，殊觉不悦。因又说道：“众臣济济多士，无一人敢于应诏，岂薄朕不足言诗耶，抑亦古今人才真不相及耶？”翰林官不得已，只得上前奏道：“《白燕》一诗，诸臣既珥笔事主，岂不能作？”又蒙圣谕，安敢不作。但因有时、袁二作在前，已曲尽白燕之妙，即极力形容，恐不能有加其上，故诸臣逡巡不敢应诺。昔唐臣崔灏，曾题诗黄鹤楼上，李白见而服之，遂不复作。诸臣亦是此意，望皇上谅而赦之。若过加以轻薄之罪，则臣等俱该万死。”天子又道：“卿所奏甚明，朕非不谅。但以今日明良际会一堂，夔龙在望，英俊盈庭，亦可谓千载奇逢。而白燕一诗相顾不能应诏，殊令文明减色，非苛求于众卿。”</p><p>
翰林官正欲再奏，只见阁臣中闪出一位大臣，执简当胸，俯伏奏道：“微臣有《白燕诗》一首，望圣上赦臣轻亵之罪，臣方敢录写进呈圣览。”天子视之，乃大学士山显仁，因和颜答道：“先生既有《白燕诗》，定然高妙，朕所宾师而愿观者，有何轻亵而先以罪请！”山显仁奏道：“此诗实非微臣所作，乃臣幼女山黛，闺中和前二诗之韵所作。儿女俚词，本不当亵奏至尊。因见圣心急于一览，诸臣困于七步，故昧死奏闻，以慰圣怀。”天子闻奏，不胜大悦，道：“卿女能诗，更为快事，可速录呈朕览。”</p><p>
山显仁得旨，忙索侍臣笔砚，书写献上。天子亲手接了，展开而看，只见上写着《白燕诗，步时、袁二作原韵》：</p><p>
夕<u>一</u><u>一</u>凭吊素心稀，遁入梨花无是非。</p><p>
淡去羞从鸦借色，瘦来止许雪添肥。</p><p>
飞回夜黑还留影，衔尽春红不浣衣。</p><p>
多少朱门夸富贵，终能容我洁身归。</p><p>
天子览毕，不禁大喜道：“形容既工，又复大雅。细观此诗，当在时、袁之上。不信闺阁中有此美才。”因顾山显仁问道：“此诗果是卿女所作否？”山显仁奏道：“实系臣女所作，臣安敢诳奏。”天子更喜道：“卿女今年十几岁了？”山显仁奏道：“臣女今年方交十岁。”天子闻奏，尤惊喜道：“这更奇了，那有十岁女子能作此惊人奇句，压倒前人之理。或者卿女草创，而润色出先生之手？”山显仁奏道：“句句皆弱女闺中自制，臣实未尝更改一字。”天子又道：若果如此，可谓才女中之神童了。” 道罢，又将诗细细吟赏，忽欣然拍案道：“细细观之，风流香艳，果是香奁佳句。”因顾山显仁道：“先生生如此闺秀，自是山川灵气所钟，人间凡女岂可同日而语。”山显仁奏道：“臣女将生时，臣梦瑶光星堕于庭，臣妻罗氏迎而吞之。是夜臣妻亦梦吞星与臣相同，故以为异。臣女既生之后，三岁尚不能言。即能言之后，亦不多言。间出一言，必颖慧过人。臣教之读书，过目即成诵。七岁便解作文。至今十岁，每日口不停吟，手不停披。想其禀性之奇，诚有如圣谕。但恨臣门祚衰薄，不生男而生女。”天子笑道：“卿恨不生男，朕又道生男怎如生女之奇。”君臣相顾而笑。</p><p>
天子因命近侍，将诗发与百官传看道：“卿以为朕之赏鉴何如？”百官领旨，次第传看，无不动容点首，啧啧道好。因相率跪奏道：“臣等朝夕以染翰为职，今奉旨作《白燕诗》，尚以时、袁二作在前，不敢轻易措词。不意阁臣闺秀倒若有前知，宿构此诗以应明诏。清新俊逸，足令时、袁减价。臣等不胜抱愧。此虽阁臣掌中异宝，实朝廷文明之化所散见于四方者也。今日白燕双舞御前，与皇上孜孜诏咏，实天意欲昭阁臣之女之奇才也。臣等不胜庆幸。”天子闻奏大悦道：“前日监臣原奏说：‘奎壁流光，正途之外当遍生不世奇才。为麟为凤，隐伏山林。’今山卿之女梦吞瑶光而生，适有如此之美才，岂非明征乎！恰又宿构《白燕诗》，若为朕今日宴乐之助，朕不能不信文明有象矣。朕与诸卿当痛饮，以答天眷。”百官领旨，各各欢欣就席。御筵前觥筹交错，丹阙下音乐平吹。君臣们直饮至红日西沉，掌班阁臣方率领百官叩头谢宴。</p><p>
天子因命内侍取端溪御砚一方、彤管兔笔十枝、龙笺百幅、凤墨十笏、黄金一锭、白金一锭、彩缎十端、金花一对，亲赐山显仁道：“卿女白燕一诗，甚当朕意，聊以此为润笔。后日十五，<u>一</u><u>一</u>望之辰早朝，外廷喧杂，卿可率领卿女于午后内廷朝见。朕欲面试其才，当有重赏。”山显仁领旨谢恩。天子又传旨礼部，命加敕学臣，令其加意搜求隐逸奇才，以应明诏。传谕毕，圣驾还宫。群臣方才退出。</p><p>
早纷纷扬扬，皆传说山阁老十岁幼女，能做《白燕诗》之妙。不上三五日之间，这《白燕诗》，长安城中家家俱抄写遍了。又闻钦限十五朝见。人人都以为何等女子，年方十岁，乃有如此奇才，尽思量到十五日朝中观看。只因这一朝见，有分教：朝中争识婵娟面，天下俱闻闺阁名。不知怎生朝见，且听下回分解。<p>
</div>
<div class="mingzhuPage">没有了 <a href="index.html" title="平山冷燕" class="returnIndex">【回目录】</a>
<a href='54826.html'>【下一篇】</a> </div>
<div class="line"></div>
<div class="con2" id="con2"><script type="text/javascript">push168("mybottom");</script></div>
<div class="kind"> <h2>推荐阅读</h2> </div>
<div class="index_list">
    
     <a href="../haoqiuchuan/index.html">&middot;好逑传</a>
    
     <a href="../fenghuangchi/index.html">&middot;凤凰池</a>
    
     <a href="../guilianmeng/index.html">&middot;归莲梦</a>
    
     <a href="../huliyuanquanchuan/index.html">&middot;狐狸缘全传</a>
    
     <a href="../henhai/index.html">&middot;恨海</a>
    
     <a href="../hejinhuiwenchuan/index.html">&middot;合锦回文传</a>
    
     <a href="../hepuzhu/index.html">&middot;合浦珠</a>
    
     <a href="../hudiemei/index.html">&middot;蝴蝶媒</a>
    
     <a href="../meilanjiahua/index.html">&middot;梅兰佳话</a>
    
     <a href="../mengzhongyuan/index.html">&middot;梦中缘</a>
     
</div>
<div class="con3" id="con3">
  <script type="text/javascript">push168("image3");</script>
</div>
<script src="https://aaoe.github.io/templets/css/my1.js" type="text/javascript"></script>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
	}) 	
</script>
<div class="search searchfoot">
    <form  target="_blank" name="f2" action="https://aaoe.github.io/cse/search">
        <input type="hidden" value="7520588606970330124" name="s">
        <input type="hidden" value="" name="nsid">
        <input autocomplete="off" maxlength="25" value="" id="kw2" name="q"  class="searchInput s_ipt">
        <input type="submit" class="searchBtn" value="搜索"  id="su" />
        <select name="searchtype" class="search-option" id="search-option" style="display:none;">
            <option value="title" selected='1'>检索标题</option>
             <option value="titlekeyword">智能模糊</option>
         </select>
    </form>
</div>
<div class="bot"><a href="../../index.html">古典小说</a>|<a href="https://aaoe.github.io/shige/">唐诗</a>|<a href="https://aaoe.github.io/songci/">宋词</a>|<a href="https://aaoe.github.io/jingbu/">经部</a>|<a href="https://aaoe.github.io/shishu/">史书</a>|<a href="https://aaoe.github.io/zibu/">子部</a>|<a href="https://aaoe.github.io/cifu/">辞赋</a>|<a href="https://aaoe.github.io/yuanqu/">元曲</a> </div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>


</div>
<span style="display:none;">
<script>
var _hmt = _hmt || [];
(function() {
  var hm = document.createElement("script");
  hm.src = "../../../../hm.baidu.com/hm10d6.js?dc0cf2a0b65b7ab8ee179596732b745a";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
</span>

</body>

<!-- Mirrored from https://aaoe.github.io/gudianxiaoshuo/caizijiaren/pingshanlingyan/54825.html by HTTrack Website Copier/3.x [XR&CO'2014], Sat, 12 Oct 2024 11:59:52 GMT -->
</html>



