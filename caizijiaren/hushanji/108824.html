<!DOCTYPE HTML>
<html>

<!-- Mirrored from https://aaoe.github.io/gudianxiaoshuo/caizijiaren/hushanji/108824.html by HTTrack Website Copier/3.x [XR&CO'2014], Sat, 12 Oct 2024 11:59:59 GMT -->
<head>
<meta charset="gb2312">
<title>五十一　议眉京呼相遣军分守险　火林箐绍王赏雪大丧师_笏山记</title>
<meta name="keywords" content="五十一,议眉,呼相,遣军分,守险,火林,箐绍,王赏雪,大丧师" />
<meta name="description" content="潜光自使尹百全再伐铁山。不数日，忽报三眉山后诸乡尽为韩腾所掠。左据石杵岩，右据双角峡，造浮屠于峰顶，以窥眉京。潜光大惧，欲使奇子翼率军五千出羊蹄径以拒韩腾。令未下，又报白万宝兵出夷庚，声言欲取左眉，以还韩腾。潜光正集文武议御敌之策，纷纭未" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<meta http-equiv="Cache-Control" content="no-transform" />
<meta http-equiv="Cache-Control" content="no-siteapp" />
<meta name="MobileOptimized" content="width"/>
<meta name="HandheldFriendly" content="true"/>
<meta http-equiv="X-UA-Compatible" content="IE=Edge,chrome=1" /> 
<script src="../../../js/jquery.js" type="text/javascript"></script>
<script src="../../../js/pc.html" type="text/javascript"></script>
<script src="../../../js/mpp168.js" type="text/javascript"></script>
<link href="../../../css/wap2011.css" rel="stylesheet" type="text/css" />
<link rel="canonical"  href="https://aaoe.github.io/gudianxiaoshuo/caizijiaren/hushanji/108824.html">
</head>
<body class="body">
<div class="mtop"> <a href="https://aaoe.github.io/" class="mindex"><img src="../../../images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> ・ <a href="index.html">笏山记</a></i></div>
  <span class="mmenu" id="mmenu"><img src="../../../images/mmenu.png" alt="目录" /></span> </div>
<div class="mnav" id="mnav">
 <a href='https://aaoe.github.io/'>首页</a> <a href="../../index.html">古典小说</a> <a href="https://aaoe.github.io/shige/">唐诗</a> <a href="https://aaoe.github.io/songci/">宋词</a> <a href="https://aaoe.github.io/jingbu/">经部</a> <a href="https://aaoe.github.io/shishu/">史书</a> <a href="https://aaoe.github.io/zibu/">子部</a> <a href="https://aaoe.github.io/cifu/">辞赋</a> <a href="https://aaoe.github.io/yuanqu/">元曲</a> 
</div>
<div class="search searchtop">
  <form  target="_blank" name="f2" action="https://aaoe.github.io/cse/search">
    <input type="hidden" value="7520588606970330124" name="s">
    <input type="hidden" value="" name="nsid">
    <input autocomplete="off" maxlength="25" value="" id="kw2" name="q"  class="searchInput s_ipt">
    <input type="submit" class="searchBtn" value="搜索"  id="su" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>


<div class="daohang" id="daohang"><strong>位置:</strong><a href='https://aaoe.github.io/'>主页</a> > <a href='../../index.html'>古典小说</a> > <a href='../index.html'>才子佳人</a> > <a href='index.html'>笏山记</a> > </div>
<div class="con1" id="con1"><script type="text/javascript">push168("mytop");</script></div>
<div class="kind">
    <h1 class="h11">五十一　议眉京呼相遣军分守险　火林箐绍王赏雪大丧师</h1>
</div>
<div class="mingzhuPage mingzhuPage1"><a href='108823.html'>【上一篇】</a> <a href="index.html" title="笏山记" class="returnIndex">【回目录】</a>
<a href='108825.html'>【下一篇】</a> </div>
<div class="articleContent" id="articleContent">
    <p>潜光自使尹百全再伐铁山。不数日，忽报三眉山后诸乡尽为韩腾所掠。左据石杵岩，右据双角峡，造浮屠于峰顶，以窥眉京。潜光大惧，欲使奇子翼率军五千出羊蹄径以拒韩腾。令未下，又报白万宝兵出夷庚，声言欲取左眉，以还韩腾。潜光正集文武议御敌之策，纷纭未决。忽见弗江、绍真擐甲上殿奏曰：“今无力赵公挪纠合乡兵十万，渡乌沟，出蓬婆，旌旗翳天，兵势甚盛，何以当之。”绍鹰扬曰：“闻黄石可娇鸾，亦兵出寅邱、沙头，东进诸乡，望风降附，何以御之。潜光惊得脸色如土，眩乱不能言。工部尚书老士矜曰：“颜少青布四面之罗以困我，分御之，则力易疲，分守之，则势不固。不如卑礼厚币以求和，然后观衅而动。”礼部侍郎劳译曰：“敌氛方盛，和必难成。惟用吴越故事，购美女二人，教成歌舞以献之。彼少青好色之徒，容易惑其心志，所谓枕席戈矛，绝胜疆场剑戟也。况少青将相皆用妇人，悍虎牝鸡，终酿内祸。夫木也而内蠹生，不击而自倒。国也而内祸作，亦不击而自亡已。”翰林学士丁勉之曰：“臣闻少青虽用妇人，然以才选，非以色选也。故可足足赭颜方面，白雪燕绿脸青眉，张银银、窦小端脸俱黑色，然皆宠冠六宫，势倾朝野。彼花容，一黄瘦村娃耳，非有飞燕之轻盈，玉环之丰艳也。一旦举而置之相位，能制历书，秉朝政，而和衷共济，内外不闻诟谇之声。纵觅得西子夷光，只恐谋同画饼耳。”潜光沉吟不能决，太师呼家宝曰：“事急矣，郑旦、夷光，非一二日所能觅，教歌学舞，非一二日所能工。今且遣兵分守险要，连和之事，且作后图。”潜光曰：“孤近来气馁多病，军事一以委卿。”遂退。家宝乃令绍鹰扬率军一万，保守左眉。绍太康率兵五千，保守钩镰。为犄角势，深沟高垒，不许出战。使司马恭率军一万，保守大寅。陶豹率兵五千，保守小眉。为犄角势，深沟高垒，不许出战。使奇子实率军一万，保守阪泥，以御小端、万宝之兵，亦守而不战。调遣已毕。忽赵子廉、可伯符、黄熊、黄钺来见家宝曰：“今绍龙飞率十万雄兵，渡鱼肠坂，锋不可当。人心震恐，相公岂高枕不闻耶。”家宝大惊，即奏闻潜光。潜光乃发左韩右绍之军，率诸文武御驾亲征。军于剑浦，正与晋军前队香得功相遇。</p><p>得功虽降晋，心不自安，每思立战功以释晋人之疑。乃以五千军偃旗卧鼓伏，于剑浦之林木深处，乘绍军栅寨未定，骤出击之，大胜，获前将军戚昭。绍军退数里下寨。得功收军，解戚昭来见龙飞。龙飞曰：“将军岂不知本帅军令乎，凡不奉将令出军者，虽胜亦斩。将军身为先锋，故违将令，何以为诸军式。”喝左右推出斩之。可炭团曰：“未鏖敌军，先斩大将，于军不利，宜将功准罪，待再犯乃不赦。”龙飞谓诸军曰：“本帅令出必行，虽尊亲不赦。今香将军以身在前锋，颁令未及，故待功折罪，诸军无得效尤。妄希恩赦，以取罪戾。”众肃然，汗流浃体。龙飞问得功曰：“戚昭何如人，将军必知底细。可用则用之，否则杀之。”得功曰：“此无用人也，杀之何益，不如割其鼻，放回绍军以辱之。”龙飞乃使人劓而纵之。得功亦叩谢不杀之恩，回营去了。龙飞治军恩威并行，而将卒用命，栅固垒高，巡哨严密，虽劫不动。十二月朔，刻期大战，问香得功曰：“由程野至司马诸乡，皆平坦大路，好作战场，不知曲径支途，可伏兵者还有多少？”得功曰：“自某至某自某至某，皆逼仄小径，可以设伏但树木不多，每径只可容一二百人。过司马乡，则林木丛杂，多冈恋。越犀象二山，即逼近铁山之背不远矣。”龙飞乃使百工引兵三百人，据鱼肠坂，截十字关小路。使绍仲孝领军一万，守旧营，立品字栅，巡逻交加，须防夜劫。仍使香得功为前锋，可炭团为左翼，如左有伏兵即张左翼御之。以张铁铁为右翼，如右有伏兵即张右翼御之。以司马发为合后，如伏兵从后来即转旗倒戈以御之，不得大呼小怪，惊动中军。</p><p>是日也，北风甚大。龙飞军次程野，不欲战。呼家宝用十面埋伏之计，连天号炮，四方八面杀来。龙飞驻军不进，阵如铁铸。十面伏兵一齐冲突，皆不动，反为矢石伤折。午后朔风始息，乃开军门，张银银拿巨锄，引军一千从左旗门出。可香香拿巨斧，引军一千从右旗门出。香得功挥四棱双鞭，引本部军从中进。时相持半日，十面伏兵皆散，绍军正怠。忽然笳鼓震天，三彪军马乘其懈，一齐冲入阵中，绍军大乱。龙飞挥两翼兜出阵前，合拢卷杀，势如江决山崩，不可御。潜光落荒而走，心胆俱裂，幸龙飞军不穷追。呼家宝会合绍真、伯符诸将，收合败兵奉潜光退保司马乡，密箐中下寨以避其锋。忽军士报大将军尹百全，引败军数千来投。君臣闻报大惊。急传进诘问，百全投枪于地，顿首请罪。潜光曰：“行军非胜则败，何足为将军罪。”因备叩致败之由。百全曰：“臣七月下旬，军于小铁山，凡二十三战皆胜。昨与绍金战于风雪中，军士手足皲裂，不能操戈，两军鸣金，约日暖再战。时铁山旁有一小乡民，皆逃难远窜，只剩数百间草屋，我军士争据之以避风雪。半夜里，四面火起，草屋皆着，风助火势，半作焦头烂额之鬼。逃出的，尽被铁山军马斫杀。旧营使缪方绍春华守之，亦被焚劫，粮草军器尽失。弗江诸将死无孑遗，缪方亦为乱军所杀。臣与绍春华退保小铁山，收合残军不满万人。知大王驻跸于此，欲越岭请罪，然攀缘磴绝，无翅可飞。昨夜三更裹毡缒下，随崖而死者又数百人。幸臣与春华尚完筋骨，故得见王。闻敌谋皆出女丞相赵无知，即花状元其人者。”潜光以剑击案曰：“无知不死，孤无葬地矣。”言未已绍春华入见曰：“深林密箐，岂屯军之所哉，倘敌用火攻危矣。”呼家宝曰：“足下，岂不闻水随地行，火随风煽乎。今凝寒如此，量无东南风以煽火可知也。世无诸葛，谁解呼风。足下是惊弓之鸟，故多惊惶耳。”时刁斗正报三更，家宝使人携酒＃，拉春华同请潜光出营赏雪。但见天铺粉水，地簇银沙，一带箐林，尽变作璇花玉叶。君臣三人正拥重裘，衔杯看雪。家宝指空中的雪花曰：“这雪花婆娑，戏玉朵朵，皆从西北飘来，可知敌在东南火，不能逆风及我，可知也。”潜光然之。酒半酣，雪花愈大，北风愈紧，潜光枨触中怀，不禁怃然叹息曰：“人生几何，经一回雪，便白一回头。短景颓阳，易增哀乐。”因素壶自饮数杯，倚树而歌曰：“云兮雨兮，自我不见，今三月兮。胡为乎雪兮，胡为乎雪兮。”歌未已，春华指着一线火光从西北角起，渐渐的一天绛雪都酿着红光。潜光家宝大惊。翘首看时，火光渐近，乘着朔风，拉杂杂地，林箐尽着，急传令拔营。时四更将尽，军士皆睡着，从梦中惊醒，寒颤肌肤，苦不欲动。军资粮草，搬运不迭。但闻四面皆硝磺之味，火焰烛天。那璇花玉叶，又变作猩朵血葩了。诸营皆着了火，人不及甲，马不及鞍，烟焰里刮刮剥剥，杂着哭声、喊声、马哀嘶声，震摇天地。尹百全挥枪拨开火路，引着潜光、家宝、春华，突烟而走。见有火处皆己兵，无火处皆敌兵。又闻四面皆大呼：“休教走了绍潜光。”呼家宝、百全大惊。引潜光等从雪花里走。忽然一声呐喊，有军拦住。一将挥刀直斫百全，早被百全挑翻，杀散众兵，已不知潜光等何处去了。百全翻身杀转，来寻潜光。火光里，正遇神锏将军可炭团，双锏打来。百全横枪急架，那枪柄已打做两段了。左手拿枪柄，右手拿枪头，来战炭团。炭团使个乌龙出洞势，从百全腋下插来，百全扭侧了身，用枪柄向锏梢一扑，右手的枪头，用侧翅掠风势向炭团心窝里刺来。枪正未到，炭团右手的锏早缘枪柄削下，已削着百全的手，大叫一声，回马便走。炭团从后赶来，忽赵子廉率十余骑残军拔雪花来截炭团。炭团正被银锁梅花甲舞动银棱双锏，不知六花滚雪，或雪滚六花。赵子廉及十余骑残军，皆尸飞锏下。炭团承着雪光来寻百全，恰遇香得功军马擒得绍春华，缘山径来。炭团问：“百全何在？”得功言：“随着可伯符的军不知逃往何处去了。”时天已明，但见焦骸焰血积满山谷，尽被雪绵封住。众军闻鸣金声，咸收军回大营缴令。</p><p>龙飞才升帐，香香、银银、铁铁及诸男将，纷纭喧杂，各解首级及生擒的将士录功，下至偏裨步卒皆有所获。炭团亦拿赵子廉的首级，得功亦解绍春华的囚车，喧嚷着。龙飞使可大郎一一纪录明白。又使香得功令愿降的军士开报花名，是绍春华、绍真、绍钟奇、谢吉昭、谢配乙、可进同、可约、韩鱼、黄熊、黄钺等，及降兵二万余，一一分插妥帖。于是椎牛酾酒，大宴军士。龙飞谓诸将曰：“行军无他，能有所惧，则胜。有所恃，则败。绍军连营密箐中自恃路口丛杂，敌不能劫，又恃营在上风，火不能烧。是有所恃，而不惧也。本帅先使人扮作绍军暗布硝磺引火之物于密箐中，又使香得功抄道上风，在雪中放火，而四面皆布我军，潜光固鱼在釜中，无不被擒者。然卒能死里逃生，是天不欲骤亡绍氏也。”众军皆拜手欢呼，无不悦服。</p>
</div>
<div class="mingzhuPage"><a href='108823.html'>【上一篇】</a> <a href="index.html" title="笏山记" class="returnIndex">【回目录】</a>
<a href='108825.html'>【下一篇】</a> </div>
<div class="line"></div>
<div class="con2" id="con2"><script type="text/javascript">push168("mybottom");</script></div>
<div class="kind"> <h2>推荐阅读</h2> </div>
<div class="index_list">
    
     <a href="../haoqiuchuan/index.html">&middot;好逑传</a>
    
     <a href="../fenghuangchi/index.html">&middot;凤凰池</a>
    
     <a href="../guilianmeng/index.html">&middot;归莲梦</a>
    
     <a href="../huliyuanquanchuan/index.html">&middot;狐狸缘全传</a>
    
     <a href="../henhai/index.html">&middot;恨海</a>
    
     <a href="../hejinhuiwenchuan/index.html">&middot;合锦回文传</a>
    
     <a href="../hepuzhu/index.html">&middot;合浦珠</a>
    
     <a href="../hudiemei/index.html">&middot;蝴蝶媒</a>
    
     <a href="../meilanjiahua/index.html">&middot;梅兰佳话</a>
    
     <a href="../mengzhongyuan/index.html">&middot;梦中缘</a>
     
</div>
<div class="con3" id="con3">
  <script type="text/javascript">push168("image3");</script>
</div>
<script src="https://aaoe.github.io/templets/css/my1.js" type="text/javascript"></script>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
	}) 	
</script>
<div class="search searchfoot">
    <form  target="_blank" name="f2" action="https://aaoe.github.io/cse/search">
        <input type="hidden" value="7520588606970330124" name="s">
        <input type="hidden" value="" name="nsid">
        <input autocomplete="off" maxlength="25" value="" id="kw2" name="q"  class="searchInput s_ipt">
        <input type="submit" class="searchBtn" value="搜索"  id="su" />
        <select name="searchtype" class="search-option" id="search-option" style="display:none;">
            <option value="title" selected='1'>检索标题</option>
             <option value="titlekeyword">智能模糊</option>
         </select>
    </form>
</div>
<div class="bot"><a href="../../index.html">古典小说</a>|<a href="https://aaoe.github.io/shige/">唐诗</a>|<a href="https://aaoe.github.io/songci/">宋词</a>|<a href="https://aaoe.github.io/jingbu/">经部</a>|<a href="https://aaoe.github.io/shishu/">史书</a>|<a href="https://aaoe.github.io/zibu/">子部</a>|<a href="https://aaoe.github.io/cifu/">辞赋</a>|<a href="https://aaoe.github.io/yuanqu/">元曲</a> </div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>


</div>
<span style="display:none;">
<script>
var _hmt = _hmt || [];
(function() {
  var hm = document.createElement("script");
  hm.src = "../../../../hm.baidu.com/hm10d6.js?dc0cf2a0b65b7ab8ee179596732b745a";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
</span>

</body>

<!-- Mirrored from https://aaoe.github.io/gudianxiaoshuo/caizijiaren/hushanji/108824.html by HTTrack Website Copier/3.x [XR&CO'2014], Sat, 12 Oct 2024 11:59:59 GMT -->
</html>



