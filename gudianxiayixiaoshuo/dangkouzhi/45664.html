<!DOCTYPE HTML>
<html>

<!-- Mirrored from https://aaoe.github.io/gudianxiaoshuo/gudianxiayixiaoshuo/dangkouzhi/45664.html by HTTrack Website Copier/3.x [XR&CO'2014], Sat, 12 Oct 2024 12:00:42 GMT -->
<head>
<meta charset="gb2312">
<title>附录一：清咸丰三年初刻本序跋_荡寇志</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<meta http-equiv="Cache-Control" content="no-transform" />
<meta http-equiv="Cache-Control" content="no-siteapp" />
<meta name="MobileOptimized" content="width"/>
<meta name="HandheldFriendly" content="true"/>
<meta http-equiv="X-UA-Compatible" content="IE=Edge,chrome=1" /> 
<script src="../../../js/jquery.js" type="text/javascript"></script>
<script src="../../../js/pc.html" type="text/javascript"></script>
<script src="../../../js/mpp168.js" type="text/javascript"></script>
<link href="../../../css/wap2011.css" rel="stylesheet" type="text/css" />
<link rel="canonical"  href="https://aaoe.github.io/gudianxiaoshuo/gudianxiayixiaoshuo/dangkouzhi/45664.html">
</head>
<body class="body">
<div class="mtop"> <a href="https://aaoe.github.io/" class="mindex"><img src="../../../images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> ・ <a href="index.html">荡寇志</a></i></div>
  <span class="mmenu" id="mmenu"><img src="../../../images/mmenu.png" alt="目录" /></span> </div>
<div class="mnav" id="mnav">
 <a href='https://aaoe.github.io/'>首页</a> <a href="../../index.html">古典小说</a> <a href="https://aaoe.github.io/shige/">唐诗</a> <a href="https://aaoe.github.io/songci/">宋词</a> <a href="https://aaoe.github.io/jingbu/">经部</a> <a href="https://aaoe.github.io/shishu/">史书</a> <a href="https://aaoe.github.io/zibu/">子部</a> <a href="https://aaoe.github.io/cifu/">辞赋</a> <a href="https://aaoe.github.io/yuanqu/">元曲</a> 
</div>
<div class="search searchtop">
  <form  target="_blank" name="f2" action="https://aaoe.github.io/cse/search">
    <input type="hidden" value="7520588606970330124" name="s">
    <input type="hidden" value="" name="nsid">
    <input autocomplete="off" maxlength="25" value="" id="kw2" name="q"  class="searchInput s_ipt">
    <input type="submit" class="searchBtn" value="搜索"  id="su" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>


<div class="daohang" id="daohang"><strong>位置:</strong><a href='https://aaoe.github.io/'>主页</a> > <a href='../../index.html'>古典小说</a> > <a href='../index.html'>古典侠义小说</a> > <a href='index.html'>荡寇志</a> > </div>
<div class="con1" id="con1"><script type="text/javascript">push168("mytop");</script></div>
<div class="kind">
    <h1 class="h11">附录一：清咸丰三年初刻本序跋</h1>
</div>
<div class="mingzhuPage mingzhuPage1"><a href='45663.html'>【上一篇】</a> <a href="index.html" title="荡寇志" class="returnIndex">【回目录】</a>
<a href='45665.html'>【下一篇】</a> </div>
<div class="articleContent" id="articleContent">
    <p>　　序</p><p>　　古月老人</p><p>　　自来经传子史，凡立言以垂诸简编者，无不寓意于其间。稗官野史，亦犹是耳。顾其用笔也各有不同，或直达其情，或曲喻其理，或明正其事之是非，或反揭其意之微妙。所贵天下后世之读其书者，察其用笔之初心，识其用意之本旨，然后一览无余，全部之脉络贯通，精神毕现矣。耐庵之有《水浒传》也，盛行海隅，上而冠盖儒林，因无不寓目赏心，领其旨趣；下而贩夫皂隶，亦居然口讲手画，矜为见闻。然而此犹浑言之也。读其书则同，解其书则异。原夫耐庵之本旨，极欲挽斯世之纯盗虚声、笼络驾驭之术，特不明言其所以然，仅从诡H当中尽力描写，以待斯人之自悟。充是意也，虽上智者少，积而久之，自能令人人反复思量，得其本意，因文笔之曲而有直体者也。独不解夫罗贯中者，以伪为真，纵奸辱国，殃诸梨枣，狗尾续貂，遂令天下后世，将信将疑，误为事实。是诚施耐庵之罪人，名教中之败类也。嗣因圣叹出，不惮烦言，逐层剔刷。第诈伪之情形虽显，而奸徒之结束未详。世有好谈事故，而务求其究竟者，终觉游移鲜据。余山居年暮，每言及此，常抱不平。庚戌冬，故友仲华之嗣君伯龙来，出其先人《荡寇志》遗稿。余夙知仲华之有是书也，特未尝索观。乃今一见之，觉其发微摘伏，符合耐庵，因嘱其嗣君曰：《荡寇志》因先人之遗名矣，盍直而言之日《结水浒》？盖是书出，而吾知有心世道者之所共赏。将付剞劂，敢为序。时在</p><p>　　咸丰元年岁次辛亥春王月，古月老人题并书。</p><p>　　俞仲华先生荡寇志序</p><p>　　陈奂</p><p>　　前书以《水浒》名其传。浒者，也。夫以天地之宽，人民之众，区区百有八人，横肆于水旁压侧，篇末仍以“天下太平”为归宿。其中类叙邪心之炽，畔道之萌，遭官司之催捕，受吏胥之陷溺。渊之鱼耶，丛之雀耶？贪生而畏死者，谁不逃獭鹤之驱使，有不走入水旁侧，不得其所。前之作者，其默操清议之微权已。然而，普天之下，莫非王土；率土之滨，莫非王臣。在国曰市井，在野则曰草莽。凡有血气，莫不尊亲。纵不能禁止獭r之无有，而却不许为甘驱之鱼雀。藉叔夜之声灵，而为梦中唤醒，此《荡寇志》之所由作也。汤西箴有言曰：“社稷山河，全是圣天子一片爱民如子的念头撑住。天下受多少快乐，做百姓的如何报得？只有遵依圣谕，孝顺父母，故事师长，早完国课，做好人，行好事，共成个熙熙之世界。”此即后志之衷，更进前传之笔，所以结“天下太平”四字，一部大吉祥书。徐君午桥，宰官江南，解囊u版，不独为好友宣名，而要于世道人心亦有维持补助之德云。咸丰二年秋七月，长洲陈矣拜序。</p><p>　　序</p><p>　　徐佩珂</p><p>　　《水浒》一书，施耐庵先生以卓识大才，描写一百八人，尽态极妍。其铺张扬厉，似着其任侠之风；而摘伏发奸，实写其不若之状也。然其书无人不读，而误解者甚肌非细心体察，鲜不目为英雄豪杰。纵有圣叹之评骘，昧昧者终不能会其本旨。尤可怪者罗贯中之《后水浒》，全未梦见耐庵、圣叹之用意，反以梁山之跋扈鸱张，毒j河朔，称为真忠义，以快其谈锋。殊不思稗官吐属，虽任其不经，而于世道人心之所在，则必审之又审，而后敢笔之于书。余风尘下吏，奔走有年，间于山陬僻壤，见有一二桀骜者流，倘闻其说，恐或尤而效之，其害有不可胜言者。此《后水浒》之书，不可不防其渐也。我朝德教隆盛，政治休明，魑魅罔两之徒，亦当屏迹。况乎圣天子握镜临宸，垂裳播化，海宇奏升平之象，苍黎游熙之天。封疆大吏整饬多方，惟明克允，水旱则倡施赈济，丰稳则建置义仓，犹复宣讲圣谕，化蠢导顽。草野编氓莫不闻风向善，共乐陶甄于化日光天之下。岂容有此荒谬之书，留传于世哉？余友仲华俞君，深嫉邪说之足以惑人，忠义、盗贼之不容不辨，故继耐庵之传，结成七十卷光明正大之书，名之曰《荡寇志》。盖以尊王灭寇为主，而使天下后世，晓然于盗贼之终无不败，忠义之不容假借混朦，庶几尊君亲上之心，油然而生矣。辛亥之夏，其嗣君伯龙，嘱余镌板。余喜其堂堂正正，笔法谨严，与余意吻合，遂付梓人，以公海内，o年而始成。读仲华之书，可想见其为人矣；而于世道人心，亦当有裨益云。时在咸丰二年岁次壬子盂秋朔旦，武林徐佩珂书于秣陵官廨。</p><p>　　识语</p><p>　　俞龙光</p><p>　　龙光谨按：道光辛卯、壬辰间，粤东瑶民之变，先君随先大父任，负羽从戎。缘先君子素娴弓马，有命中技，遂以功获议叙。已而归越，以岐黄术邀游于西湖间。岁壬寅，咭姆杆常又献策军门，备陈战守器械，见赏于刘玉坡抚军。晚归玄门，兼修净业。己酉春王正月，无疾而逝。着有《骑射论》、《火器考》、《戚南塘纪效新书释》、《医学辨症》、《净土事相》，皆属稿而未镌。而尤有卷帙繁重者，则《荡寇志》是。《荡寇志》，所以结《水浒传》者也。感兆于嘉庆之丙寅，草创于道光之丙戌，迄丁未，寒暑凡二十易，始竟其绪，未遑修饰而殁。龙光赋性钝拙，易克纂修。惟忆先君子素与金门范先生、循伯邵先生最友善。是书之作也，曾经两先生评鸳。当其朝夕过从，一庭议论，所有传中余绪，以及应行修润之处，龙光亦窃闻之。遂不揣谫陋，手校三易月，惟以不背先君本意而止。书成，邮寄金陵，请质于午桥徐君。徐君为父执中最肫挚，怂恿付梓，并慨然出资以成之。嗟乎，耐庵之笔深而曲，不善读者辄误解；而复坏于罗贯中之续貂，诚恐盗吉孔甘，乱是用彰矣！盖先君子造意，虽以小说稗官为游戏，而于世道人心亦大有关系，故有是作。然非范、邵两先生不克竟其成，非午桥徐君不能寿诸梨枣也。是书之原委有如此云尔。</p><p>　　咸丰元年辛亥夏五月辛丑望，男龙光谨识。</p><p>　　荡寇志缘起</p><p>　　忽来道人</p><p>　　仲华十有三龄，居京师之东长安街，梦一女郎，仙姿绝代，戎装乘赤骄，揽辔谓仲华曰：“余雷霆上将陈丽卿也，助国家珍灭妖氛，化身凡三十六矣。子当为余作传！”仲华唯唯，将有所问，惊霆裂空，电焰流地，檐头瀑布澎湃，悸而寤，灵爽不可接也。仲华夙好事，既感斯兆，经营屡屡而未慊志。偶见东都施耐庵先生《水浒传》，甚惊其才。雒诵回环，追寻其旨，觉其命意深厚而过曲，曰：“是可藉为题矣！”踵而要其成，随时随事，信笔而发明之。谓真灵付嘱也可，谓仲华附会也亦可。嗟夫！文章得失，小不足悔，耐庵固已先言之矣。梦则嘉庆十一年四月初九日漏三下。</p><p>　　忽来道人自题。</p>
</div>
<div class="mingzhuPage"><a href='45663.html'>【上一篇】</a> <a href="index.html" title="荡寇志" class="returnIndex">【回目录】</a>
<a href='45665.html'>【下一篇】</a> </div>
<div class="line"></div>
<div class="con2" id="con2"><script type="text/javascript">push168("mybottom");</script></div>
<div class="kind"> <h2>推荐阅读</h2> </div>
<div class="index_list">
    
     <a href="../sanxiawuyi/index.html">&middot;三侠五义</a>
    
     <a href="../../qixiawuyi/index.html">&middot;七侠五义</a>
    
     <a href="../../baimeidaxia/index.html">&middot;白眉大侠</a>
    
     <a href="../xiaowuyi/index.html">&middot;小五义</a>
    
     <a href="../xuxiaowuyi/index.html">&middot;续小五义</a>
    
     <a href="../dabayi/index.html">&middot;大八义</a>
    
     <a href="../xiaobayi/index.html">&middot;小八义</a>
    
     <a href="../lvmudan/index.html">&middot;绿牡丹</a>
    
     <a href="../qijianshisanxia/index.html">&middot;七剑十三侠</a>
    
     <a href="../../xuerenguizhengdong/index.html">&middot;薛仁贵征东</a>
     
</div>
<div class="con3" id="con3">
  <script type="text/javascript">push168("image3");</script>
</div>
<script src="https://aaoe.github.io/templets/css/my1.js" type="text/javascript"></script>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
	}) 	
</script>
<div class="search searchfoot">
    <form  target="_blank" name="f2" action="https://aaoe.github.io/cse/search">
        <input type="hidden" value="7520588606970330124" name="s">
        <input type="hidden" value="" name="nsid">
        <input autocomplete="off" maxlength="25" value="" id="kw2" name="q"  class="searchInput s_ipt">
        <input type="submit" class="searchBtn" value="搜索"  id="su" />
        <select name="searchtype" class="search-option" id="search-option" style="display:none;">
            <option value="title" selected='1'>检索标题</option>
             <option value="titlekeyword">智能模糊</option>
         </select>
    </form>
</div>
<div class="bot"><a href="../../index.html">古典小说</a>|<a href="https://aaoe.github.io/shige/">唐诗</a>|<a href="https://aaoe.github.io/songci/">宋词</a>|<a href="https://aaoe.github.io/jingbu/">经部</a>|<a href="https://aaoe.github.io/shishu/">史书</a>|<a href="https://aaoe.github.io/zibu/">子部</a>|<a href="https://aaoe.github.io/cifu/">辞赋</a>|<a href="https://aaoe.github.io/yuanqu/">元曲</a> </div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>


</div>
<span style="display:none;">
<script>
var _hmt = _hmt || [];
(function() {
  var hm = document.createElement("script");
  hm.src = "../../../../hm.baidu.com/hm10d6.js?dc0cf2a0b65b7ab8ee179596732b745a";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
</span>

</body>

<!-- Mirrored from https://aaoe.github.io/gudianxiaoshuo/gudianxiayixiaoshuo/dangkouzhi/45664.html by HTTrack Website Copier/3.x [XR&CO'2014], Sat, 12 Oct 2024 12:00:42 GMT -->
</html>



