<!DOCTYPE HTML>
<html>

<!-- Mirrored from https://aaoe.github.io/gudianxiaoshuo/gudianxiayixiaoshuo/yangjiajiangchu/104927.html by HTTrack Website Copier/3.x [XR&CO'2014], Sat, 12 Oct 2024 12:00:41 GMT -->
<head>
<meta charset="gb2312">
<title>十四 犒将士赵普辞官 宴群臣宋琪赋诗_杨家将传</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<meta http-equiv="Cache-Control" content="no-transform" />
<meta http-equiv="Cache-Control" content="no-siteapp" />
<meta name="MobileOptimized" content="width"/>
<meta name="HandheldFriendly" content="true"/>
<meta http-equiv="X-UA-Compatible" content="IE=Edge,chrome=1" /> 
<script src="../../../js/jquery.js" type="text/javascript"></script>
<script src="../../../js/pc.html" type="text/javascript"></script>
<script src="../../../js/mpp168.js" type="text/javascript"></script>
<link href="../../../css/wap2011.css" rel="stylesheet" type="text/css" />
<link rel="canonical"  href="https://aaoe.github.io/gudianxiaoshuo/gudianxiayixiaoshuo/yangjiajiangchu/104927.html">
</head>
<body class="body">
<div class="mtop"> <a href="https://aaoe.github.io/" class="mindex"><img src="../../../images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> ・ <a href="index.html">杨家将传</a></i></div>
  <span class="mmenu" id="mmenu"><img src="../../../images/mmenu.png" alt="目录" /></span> </div>
<div class="mnav" id="mnav">
 <a href='https://aaoe.github.io/'>首页</a> <a href="../../index.html">古典小说</a> <a href="https://aaoe.github.io/shige/">唐诗</a> <a href="https://aaoe.github.io/songci/">宋词</a> <a href="https://aaoe.github.io/jingbu/">经部</a> <a href="https://aaoe.github.io/shishu/">史书</a> <a href="https://aaoe.github.io/zibu/">子部</a> <a href="https://aaoe.github.io/cifu/">辞赋</a> <a href="https://aaoe.github.io/yuanqu/">元曲</a> 
</div>
<div class="search searchtop">
  <form  target="_blank" name="f2" action="https://aaoe.github.io/cse/search">
    <input type="hidden" value="7520588606970330124" name="s">
    <input type="hidden" value="" name="nsid">
    <input autocomplete="off" maxlength="25" value="" id="kw2" name="q"  class="searchInput s_ipt">
    <input type="submit" class="searchBtn" value="搜索"  id="su" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>


<div class="daohang" id="daohang"><strong>位置:</strong><a href='https://aaoe.github.io/'>主页</a> > <a href='../../index.html'>古典小说</a> > <a href='../index.html'>古典侠义小说</a> > <a href='index.html'>杨家将传</a> > </div>
<div class="con1" id="con1"><script type="text/javascript">push168("mytop");</script></div>
<div class="kind">
    <h1 class="h11">十四 犒将士赵普辞官 宴群臣宋琪赋诗</h1>
</div>
<div class="mingzhuPage mingzhuPage1"><a href='104926.html'>【上一篇】</a> <a href="index.html" title="杨家将传" class="returnIndex">【回目录】</a>
<a href='104928.html'>【下一篇】</a> </div>
<div class="articleContent" id="articleContent">
    <p>却说哨马报入杨业军中，业与众将议曰：“既辽兵复出，且缓与战。待我报捷朝廷，粮饷充足，须平定燕幽，然后班师。”廷翰等然其议。业即遣<u>十</u><u>十</u>团<u>十</u><u>十</u>练使蔡岳归奏太宗。太宗闻知连胜辽兵，且大军直进燕幽，心中大悦，因问辽之消息如何。岳曰：“辽将不胜其辱，今复益兵来战。杨主将屯扎瓦桥关。近因粮食不充，未敢进兵，特遣臣赴阙奏知。”太宗与群臣商议，欲亲征大辽。枢密使张齐贤上疏奏曰：</p><p>圣人举事，动出万全。百战百胜，不如不战而胜。若重之谨之，戎狄不足吞，燕蓟不足取。自古疆场之难，非尽由戎狄，亦多因边吏扰而致之。若缘边诸塞，抚御得人，但使峻垒深沟，蓄力养锐，自逸以处，宁我致人！所谓择卒不如择将，任力不及任人。如是则边鄙宁，而河北之民获休息矣。臣又闻：“家六<u>十</u>合者，以天下为心。”岂止争尺寸之土，乘戎狄之势而已！是故圣人先本而后未，安内以攘外。是知五帝三王，未有不先根本者也。尧舜之道无他，广推恩于天下之民尔。推恩者何？在安而利之。民既安利，则戎狄敛衽①而至矣。</p><p>疏上，太宗以示赵普、田锡、王禹数臣。赵普奏曰：“齐贤所陈，当今之急务也。乞陛下召还杨业之兵，敕帅将严设边备，则幽燕不能为中原患矣。”太宗允议，即日下诏遣使，召还伐辽之师。不题。</p><p>却说杨业在关中得圣旨来到，与诸将仪曰：“朝廷既有班师之命，可将将士分作前后而行，以防北兵追袭。”延德进曰：“所难得者机也。大人连胜辽敌，再假十数日之程，直捣幽蓟，取其地舆以归，上报朝廷知遇厚恩，岂不美哉？”业曰：“吾亦有志如此，奈何君命既下，若不还军，反有违抗之罪，纵建微功，亦不足偿也。”延德乃不复敢言。次日，令刘廷翰等固守遂城，自率所部离了瓦桥关，径望汴京而回。静轩咏史诗曰：</p><p>功在垂成诏即行，堪嗟机会竟难凭。</p><p>陈家谷口忠勤念，千古令人恨不平。</p><p>杨业既至京都，朝见太宗。太宗深加抚<u>十</u>慰，赐赍甚厚。因令设宴犒赏征辽将士，君臣尽欢而散。</p><p>次日，赵普辞罢丞相之职。帝曰：“朕与卿自布衣知遇，且朝廷赖卿扶持，何以辞职为哉？”普曰：“臣已老迈，不能理繁，乞陛下怜臣枯朽之体，允解政事，则生死而肉骨矣②。”太宗见恳切之甚，遂允其请，罢普为武胜军节度使。普拜受命，即日辞行。</p><p>帝于长春殿赐宴饯行。酒至半酣，帝于席上谓普曰：“此行只遂卿之志，遇有急事商议，卿闻命之日，当即随使而来，勿负朕望。”普离席领命。帝深有眷恋之意，亲作诗以送之曰：</p><p>忠勤王室展宏谟，政事朝堂赖秉扶。③</p><p>解职暂酬卿所志，休教一念远皇都。</p><p>普奉诗而起泣曰：“陛下赐臣诗，当勒之于石，与臣朽骨同葬泉下。”太宗闻其言，亦为之动容，君臣各散。赵普至中书省辞僚属宋琪等，因道主上之恩，不胜感慕。琪曰：“主上以公极知之<u>十</u>爱<u>十</u>，而有眷恋之情。此去不久，当复召也。”普取出御诗涕泣曰：“此生余年，无以上报，惟愿来世，得效大马之力。”琪慰抚甚至，送之而出。普径赴武胜不题。</p><p>翌日，太宗设朝，群臣朝见。帝谓宰相曰：“普有功国家，朕昔与游。今齿发衰谢，不欲劳以庶务，择善地而处之，因赐诗以道其意。普感激位下，朕亦为之堕泪。”宋琪对曰：“昨日普至中书省，与臣道及陛下之恩，且言来生愿效犬马之力；今复闻陛下宣谕：君臣始终，可谓两全。”帝然之。以宋琪、李P知平章事；李穆、吕蒙正、李至参知政事；张齐贤、王沔同佥署枢密院事；寇准为枢密直学士。滇等拜受命而退。是岁改元为雍熙元年。冬十月，太宗想起华山隐土陈抟④。抟，亳州⑤真源人，尝举唐长兴中进士不第，遂不复官禄，以山水为乐。因服气辟谷，日饮水数杯而已。历二十余年，乃隐华山灵台观。每寝处，多百余日不起，故俗人有“大睡三千，小睡八百”之语。先是抟乘驴过天津桥，闻太祖克汴，乃大笑堕驴曰：“天下自此太平矣。”至是太宗遣使，召之赴京。</p><p>陈抟得诏，随使朝见。太宗待之甚厚，谓宰臣曰：“抟独善其身，不干势利，所谓方外之上也。”乃遣中使送传至中书省。宋琪等延接殷勤，坐中从容问曰：“先生学得玄默修养之道，亦可以教人乎？”传笑曰：“小道山野之人，于时无用，亦不知神仙炼丹之事、吐纳养生之理，非有方术可传。假令白日升天，亦何益于世？今主上龙颜秀异，有天人之表；博达古今，深究治乱，真有道仁圣之主也。正是君巨协心同德，兴化致治之秋。勤行修炼，无出于此。”淇深服其言。次日奏对，以陈抟所言上陈，太宗诏赐号“希夷先生”，亲书“华山石室”四字赠之，放还华山。抟再拜受命，即日辞帝而出，自回华山不题。</p><p>却说太宗以边境宁静，与臣民同享太平之盛，因下诏赐京师百姓饮酒三日。其诏曰：</p><p>王者赐T⑥推恩，与众共乐，所以表升平之盛事，契亿兆之欢心。累朝以来，此事久废，盖逢多故，莫举旧章。今四海会同，万民康泰；严烟始毕，庆泽均行。宜令士庶，共庆休明，可赐T三日。</p><p>诏旨既下，京都士民，无不欢跃。至期，太宗亲自与群臣登丹凤楼，观士民乐饮。自楼前至朱雀门，设音乐，作山车、旱船往来；御苑至开封诸县及诸军，乐人排列于通路。音乐齐奏，观者满城，富贵无比。后人有诗断曰：</p><p>烽火烟消镇节安，君臣作乐夜深阑。</p><p>幽辽未下中原患，忘却当年保治难。</p><p>时雍熙二年春二月也。</p><p>次日，太宗宴群臣于后苑，召宰相近臣赐酒赏花，谓之曰：“春气暄和，品物畅茂，四方无事。朕以天下之乐为乐，宜令侍宴诸臣赋诗赏花。”王音既下，一人进曰：“小臣不才，愿承命赋诗。”乃平章事宋琪也。即展花笺，援笔立书七言八句以进。其诗曰：</p><p>圣主飞龙俗美淳，乾坤总是一般春。</p><p>四方风泽被休教，万国归来慕至仁。</p><p>浩浩舜恩邦尽戴，巍巍汤惠士皆亲。</p><p>微臣有愧无能补，鼓舞升平沐化新。</p><p>。</p><p>太宗览诗大悦，命取王觞赐酒。李防继进一首曰：</p><p>侍班上圣拟旒疏，融煦昭然德意孚。</p><p>饱暖四方咸底定，供输百姓自无虞。</p><p>仰风琛贡来蛮貊，披泽讴歌沸道途。</p><p>际遇太平何以报？凤麟为瑞有珍符</p><p>参知政事昌蒙正亦进一律曰：</p><p>恩敷喜动万方民，御极龙飞际圣人。</p><p>圣治及将休运启，嘉祥日送好音频。</p><p>均沾有域皆怀德，一视元邦不遂臣。</p><p>盛世愿赓儒馆颂，德音荣对玉墀春。⑦</p><p>帝览罢三诗，乃曰：“宋平章之诗，词语优游，太平气象也；李防诗，清丽可<u>十</u>爱<u>十</u>；吕蒙正诗，品格清高，忠勤度量。皆可为法，然视宋平章气魄绝伦，自与二人不同。”因令中官，将三人之诗，勒于赏花亭下，以记君臣共乐之胜。中官承命而出。太宗又曰：“国家虽值暂安，而武事不可怠荒。辽蓟未平，朕日夕为忧。当今在席武臣及诸王，各务走马射箭，以较武艺。”宋琪曰：“陛下所虑甚远，诚社稷之福也。”</p><p>帝即命军校于后苑隙地，立起箭垛，离百步为界。武官分为两队：诸王穿红，将帅穿绿。诏旨既下，各带雕弓长箭，跨鞍立马听候。帝传今曰：“能有射中红心者，赏与骏马、锦袍；射不中者，降出藩镇调用。”道声未罢，红袍队里一人，骤马持弓而出，众视之，乃秦王廷美也。勒动其骑，挽弓架箭，指定红心发矢，正中其处。看者暗暗称奇。廷美射中红心，竟跳下马，于太宗御前请命。大宗喜曰：“吾侄技擅穿杨，真可御武。”遂赐袍、马。廷美谢恩而退。忽穿绿班中一将，涌身而出曰：“小将愿试一箭。”视之，乃是大将曹彬。纵马开弓，拈弦架箭，一矢正透红心。观者无不叹羡，曹彬亦下马，拜伏于御前。太宗深加抚劳，赐马、袍而退。是日君臣尽欢而散。</p><p>秦王等既出后苑，暮过楚王元佐门首。元佐，帝长子，少聪慧，貌类帝，帝钟<u>十</u>爱<u>十</u>之。后发狂疾，时以新瘥⑧不预。闻乐声透于堂中，问左右曰：“是谁夜过府门，而乐音透彻？”左右曰：“今日圣上宴诸王、武臣于后苑，皆较射为乐。适秦王射胜，赏赍马、袍而出，经过门首，送从之乐音也，”元佐怒曰：“他人皆侍上宴赏，我独不在，是弃我也。”因发愤饮酒，至夜深，放火焚其宫室。城中大惊。官军一时赴救不灭，可惜雕梁画栋，绣阁琼楼，尽成灰烬。次日，太宗知其由，下诏废元佐为庶人，迁于均州安置。旨令已下，元佐怀惭无及，带从人径赴均州。不题。</p><p>----------------------------------------</p><p>【注释】</p><p>① 敛衽[liǎn rèn，音脸认]：扣紧衣襟，表示对人恭敬。敛衽，与“坦胸露怀”反义。</p><p>② 允解句：此句意为“若能应允我卸职，则如死者复生、腐骨生肉了。”</p><p>③ 宏谟[mò，音磨]：宏伟计划。谟：计谋，策略。</p><p>④ 陈抟[tuán，音<u>十</u><u>十</u>团<u>十</u><u>十</u>]：宋初道士，字图南，号扶遥子。著有《无极图》《先天图》等。其学说后被推衍为宋代理学重要组成部分。</p><p>⑤ 亳[bó，音博]州：宋时亳州属淮南路，金时属南京路，下辖6县5镇。</p><p>⑥ T[pú，音葡]：酒。</p><p>⑦ 赓[gēng，音耕]：继续。　玉墀[chí，音迟]：墀，台阶上的空地。玉墀，代指皇宫。</p><p>⑧ 瘥[chāi]：病愈。</p>
</div>
<div class="mingzhuPage"><a href='104926.html'>【上一篇】</a> <a href="index.html" title="杨家将传" class="returnIndex">【回目录】</a>
<a href='104928.html'>【下一篇】</a> </div>
<div class="line"></div>
<div class="con2" id="con2"><script type="text/javascript">push168("mybottom");</script></div>
<div class="kind"> <h2>推荐阅读</h2> </div>
<div class="index_list">
    
     <a href="../sanxiawuyi/index.html">&middot;三侠五义</a>
    
     <a href="../../qixiawuyi/index.html">&middot;七侠五义</a>
    
     <a href="../../baimeidaxia/index.html">&middot;白眉大侠</a>
    
     <a href="../xiaowuyi/index.html">&middot;小五义</a>
    
     <a href="../xuxiaowuyi/index.html">&middot;续小五义</a>
    
     <a href="../dabayi/index.html">&middot;大八义</a>
    
     <a href="../xiaobayi/index.html">&middot;小八义</a>
    
     <a href="../lvmudan/index.html">&middot;绿牡丹</a>
    
     <a href="../qijianshisanxia/index.html">&middot;七剑十三侠</a>
    
     <a href="../../xuerenguizhengdong/index.html">&middot;薛仁贵征东</a>
     
</div>
<div class="con3" id="con3">
  <script type="text/javascript">push168("image3");</script>
</div>
<script src="https://aaoe.github.io/templets/css/my1.js" type="text/javascript"></script>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
	}) 	
</script>
<div class="search searchfoot">
    <form  target="_blank" name="f2" action="https://aaoe.github.io/cse/search">
        <input type="hidden" value="7520588606970330124" name="s">
        <input type="hidden" value="" name="nsid">
        <input autocomplete="off" maxlength="25" value="" id="kw2" name="q"  class="searchInput s_ipt">
        <input type="submit" class="searchBtn" value="搜索"  id="su" />
        <select name="searchtype" class="search-option" id="search-option" style="display:none;">
            <option value="title" selected='1'>检索标题</option>
             <option value="titlekeyword">智能模糊</option>
         </select>
    </form>
</div>
<div class="bot"><a href="../../index.html">古典小说</a>|<a href="https://aaoe.github.io/shige/">唐诗</a>|<a href="https://aaoe.github.io/songci/">宋词</a>|<a href="https://aaoe.github.io/jingbu/">经部</a>|<a href="https://aaoe.github.io/shishu/">史书</a>|<a href="https://aaoe.github.io/zibu/">子部</a>|<a href="https://aaoe.github.io/cifu/">辞赋</a>|<a href="https://aaoe.github.io/yuanqu/">元曲</a> </div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>


</div>
<span style="display:none;">
<script>
var _hmt = _hmt || [];
(function() {
  var hm = document.createElement("script");
  hm.src = "../../../../hm.baidu.com/hm10d6.js?dc0cf2a0b65b7ab8ee179596732b745a";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script>
</span>

</body>

<!-- Mirrored from https://aaoe.github.io/gudianxiaoshuo/gudianxiayixiaoshuo/yangjiajiangchu/104927.html by HTTrack Website Copier/3.x [XR&CO'2014], Sat, 12 Oct 2024 12:00:41 GMT -->
</html>



